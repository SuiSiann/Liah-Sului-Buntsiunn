818 保力達B（2012賀歲篇）

今年年冬是好抑䆀，
Kin-nî nî-tang sī hó a̍h bái,

敢若攏別人咧用喙咧替咱安排，
kánn-ná lóng pa̍t-lâng leh iōng tshuì leh thè lán an-pâi,

一爿講阮日子足歹過，
tsi̍t pîng kóng gún ji̍t-tsí tsiok pháinn kuè,

啊一爿講阮比早前好蓋濟，
ah tsi̍t pîng kóng gún pí tsá-tsîng hó kài tsē,

事實是按怎，
sū-si̍t sī-án-tsuánn,

咱家己上知影，
lán ka-kī siōng tsai-iánn,

相諍，
sio-tsènn,

趁無食，
thàn bô tsia̍h,

不如乎共遐的氣力留起來顧飯碗。
put-jû --honnh kā hia-ê khuì-la̍t lâu--khí-lâi kòo pn̄g-uánn.

過年已經到矣，
Kuè-nî í-king kàu --ah,

全望臺灣莫閣有遮濟紛擾，
tsuân bāng Tâi-uân mài koh ū tsiah tsē hun-jiáu,

啊當選的人，
ah tòng-suán ê lâng,

阮作穡人共你講恭喜，
gún tsoh-sit-lâng kā lí kóng kiong-hí,

未來若有閒乎，
bī-lâi nā ū-îng --honnh,

阮的心聲拜託共阮加減仔聽，
gún ê sim-siann pài-thok kā gún ke-kiám-á thiann,

啊若無牢的，
ah nā bô tiâu--ê,

嘛莫失志，
mā mài sit-tsì,

就佮阮仝款，
tō kah guán kāng-khuán,

萬項擔輸贏，
bān hāng tam su-iânn,

認真拚生活。
jīn-tsin piànn sing-ua̍h.

較艱苦，
Khah kan-khóo,

嘛愛笑一下仔予別人看，
mā ài tshiò tsi̍t-ē-á hōo pa̍t-lâng khuànn,

笑一聲仔予家己聽。
tshiò tsi̍t-siann-á hōo ka-kī thiann.

新年恭喜，
Sin-nî kiong-hí, 

平安順序，
pîng-an sūn-sī,

明仔載的氣力，
bîn-á-tsài ê khuì-la̍t,

#保力達B#。
#保力達B#.

