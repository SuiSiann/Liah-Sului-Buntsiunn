497 23.蘋果夜婆的秘密

蘋果夜婆的秘密
Phōng-kó-iā-pô ê pì-bi̍t




Uih？足芳的。
Uih? Tsiok phang --ê.

誠實的。
Tsiânn-si̍t--ê.

是啥物？去看覓咧，你是啥人啊？
Sī siánn-mi̍h? Khì khuànn-māi --leh, lí sī siánn-lâng --ah?

我號做蘋果夜婆，我對果子村來的，請多多指教。
Guá hō-tsò Phōng-kó-iā-pô, guá uì Kué-tsí-tshuan lâi ê, tshiánn to-to tsí-kàu.

請多多指教。
Tshiánn to-to tsí-kàu.

蘋果夜婆，你的味足芳的。
Phōng-kó-iā-pô, lí ê bī tsiok phang--ê.

等我熟矣，味閣較芳。啊？嗯。
Tán guá si̍k --ah, bī koh-khah phang. Ah? Mh.

是按怎？
Sī án-tsuánn?

無啦！無啥物，著啦，月圓的暗暝恁愛細膩喔！
Bô --lah! Bô siánn-mi̍h, tio̍h --lah, gue̍h-înn ê àm-mî lín ài sè-jī --ooh!

為啥物唅？
Uī siánn-mi̍h --hannh?

總講一句彼工下暗，
Tsóng kóng tsi̍t kù hit kang e-àm, 

逐家為著安全起見，愛覕起來。
ta̍k-ke uī-tio̍h an-tsuân khí kiàn, ài bih --khí-lâi.

啊！又閣甜又閣酸。
Ah! Iū-koh tinn iū-koh sng.

啊！睏甲誠飽，我欲來去耍矣。
Ah! Khùn kah tsiânn pá, guá beh lâi-khì sńg --ah.

足芳的呢！Mh？我呔會行來這種所在？
Tsiok phang --ê --neh! Mh? Guá thài ē kiânn lâi tsit tsióng sóo-tsāi?

來咧誠拄好，我來做你的朋友啦！做伙耍啊。
Lâi --leh tsiânn tú-hó, guá lâi tsò lí ê pîng-iú --lah! Tsò-hué sńg --ah.

Uh！
Uh!

我討厭相唚。
Guá thó-ià sio-tsim.

來耍啊！來耍啊！
Lâi sńg --ah! Lâi sńg --ah!

哪會按呢？
Ná ē án-ne?

來耍啊！
Lâi sńg --ah!

足芳的。
Tsiok phang --ê. 

誠實的。啊！
Tsiânn-si̍t --ê. Ah!

來耍啊！
Lâi sńg --ah!

啊！
Ah!

緊住手！
Kín tsū-tshiú!

來耍啊！嘿嘿嘿嘿嘿嘿。
Lâi sńg--ah! Heh heh heh heh heh heh.

番薯刺蝟，你無要緊乎？哇！番薯刺蝟呔會？
Han-tsî-tshì-uī, lí bô iàu-kín --honnh? Uah! Han-tsî-tshì-uī thài ē?

變做蘋果矣。
Piàn tsò phōng-kó --ah.

馬鈴薯狗！欲按怎才好？
Má-lîng-tsî-káu! Beh án-tsuánn tsiah hó?

番薯刺蝟！你是按怎欲做這種代誌？
Han-tsî-tshì-uī! Lí sī án-tsuánn beh tsò tsit tsióng tāi-tsì?

蘋果又閣甜，味又閣芳，逐家攏足佮意我。
Phōng-kó iū-koh tinn, bī iū-koh phang, ta̍k-ke lóng tsiok kah-ì --guá.

無愛！救命咧喔！
Bô ài! Kiù-miā --leh --ooh!

奇怪！呔會閣來矣？
Kî-kuài! Thài ē koh lâi --ah?

阮敢會一直這款形咧？
Gún kánn ē it-ti̍t tsit khuán hîng --leh?

安啦！連鞭就會變倒轉來矣！失禮，我一到月圓的暗暝，就會變做彼款形。
An --lah! Liâm-mi tō ē piàn tó-tńg-lâi --ah! Sit-lé, guá tsi̍t kàu gue̍h-înn ê àm-mî, tiō ē piàn-tsò hit khuán hîng.

以後逐擺攏會按呢是無？
Í-āu ta̍k pái lóng ē án-ne sī --bô?

我閣想欲變做蘋果。
Guá koh siūnn-beh piàn-tsò phōng-kó.

唅？
Hannh?

