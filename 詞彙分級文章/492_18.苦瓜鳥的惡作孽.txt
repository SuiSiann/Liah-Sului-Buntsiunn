492 18.苦瓜鳥的惡作孽

苦瓜鳥的惡作孽
Khóo-kue-tsiáu ê ok tsok-gia̍t




喂！荷仁豆雞仔囝，恁是對佗位行來的？逐家敢若攏燒hut-hut呢！
Ueh! Ho-lîn-tāu-ke-á-kiánn,Lín sī uì tó-uī kiânn lâi --ê? Ta̍k-ke kán-ná lóng sio-hut-hut --neh!

攏熱甲衝煙矣！
Lóng jua̍h kah tshìng ian --ah!

過去看覓咧！
Kuè-khì khuànn-māi --leh!

好啊！
Hó --ah!

喔！足強的燒氣。
Ooh! Tsiok kiông ê sio-khì.

啥物攏看無。
Siánn-mi̍h lóng khuànn bô.

喂！是溫泉。
Ueh! Sī un-tsuânn.

足爽快的形。
Tsiok sóng-khuài ê hîng.

按呢足趣味。
Án-ne tsiok tshù-bī.

你呔會欲做彼種代誌？
Lí thài ē beh tsò hit tsióng tāi-tsì?

我只不過是看逐家精神誠好，所以揬看覓爾爾。
Guá tsí-put-kò sī khuànn ta̍k-ke tsing-sîn tsiânn hó, sóo-í tu̍h khuànn-māi niā-niā.

苦瓜鳥，是按怎咧？哎唷！恁兩个呔會按呢滑溜溜？
Khóo-kue-tsiáu, sī án-tsuánn --leh? Aih-ioh! Lín nn̄g ê thài ē án-ne ku̍t-liu-liu?

嗯！阮拄才去泡溫泉才會變成按呢啦！
Mh! Gún tú-tsiah khì phàu un-tsuânn tsiah ē piàn-sîng án-ne --lah!

是喔，所以逐家才會遮有精神喔？
Sī --ooh, sóo-í ta̍k-ke tsiah ē tsiah ū tsing-sîn --ooh?

足無簡單泡好溫泉，有一个仔好心情。
Tsiok bô kán-tan phàu hó un-tsuânn, ū tsi̍t-ê-á hó sim-tsîng.

啊！
Ah! 

聽恁按呢講，
Thiann lín án-ne kóng, 

我雄雄嘛足想欲來去泡溫泉。
guá hiông-hiông mā tsiok siūnn-beh lâi khì phàu un-tsuânn. 

溫泉溫泉溫泉，
Un-tsuânn un-tsuânn un-tsuânn,

我嘛欲來去泡溫泉。
guá mā beh lâi khì phàu un-tsuânn.

我嘛足想欲去泡溫泉。
Guá mā tsiok siūnn-beh khì phàu un-tsuânn.

嗯，咱做伙去。
Mh, lán tsò-hué khì.

我嘛欲去。足疼的，就是會疼嘛欲去。
Guá mā beh khì. Tsiok thiànn--ê, tiō sī ē thiànn mā beh khì.

小等我咧。
Sió-tán --guá --leh.

喔！足爽快，足爽快。
Ooh! Tsiok sóng-khuài, tsiok sóng-khuài.

我欲出去矣。
Guá beh tshut-khì --ah.

我嘛是。
Guá mā sī.

啊！我peh起來矣。
Ah! Guá peh --khí-lâi --ah.

好，既然按呢我嘛欲起去矣，喔，足讚的溫泉。
Hó, kì-liân án-ne guá mā beh khí-khì --ah, ooh, tsiok tsán ê un-tsuânn.

喂？娘仔瓜鳥，你閣去泡一擺溫泉喔？
Ueh? Niû-á-kue-tsiáu,lí koh khì phàu tsi̍t pái un-tsuânn --ooh?

我毋是啦，無nooh，你講的無毋著啦，啊哈哈哈哈，喂！
Guá m̄ sī --lah, bô --nooh, lí kóng--ê bô m̄-tio̍h --lah, ah ha ha ha ha, Ueh! 

誠實佮娘仔瓜鳥仝款仔仝款。
Tsiânn-si̍t kah Niû-á-kue-tsiáu kāng-khuán--á kāng-khuán.

你咧創啥，娘仔瓜鳥？
Lí leh tshòng sánn, Niû-á-kue-tsiáu?

哈哈哈！
Ha ha ha!

啊，停袂落來。
Ah, thîng buē lo̍h--lâi.

是按怎咧？
Sī án-tsuánn --leh?

是娘仔瓜鳥。
Sī Niû-á-kue-tsiáu.

足過份的。
Tsiok kuè-hūn--ê.

In本成敢毋是足好的朋友？你呔會做這款代誌咧？喂，你小等咧。
In pún-tsiânn kám m̄ sī tsiok hó--ê pîng-iú? Lí thài ē tsò tsit khuán tāi-tsì --leh? Ueh, lí sió tán --leh.

哈哈哈！佇遮，佇遮。
Ha ha ha! Tī tsia,tī tsia.

討厭。
Thó-ià.

哈哈哈哈，我佇遮。
Ha ha ha ha, guá tī tsia.

馬鈴薯狗，你無要緊乎？
Má-lîng-tsî-káu, lí bô iàu-kín --honnh?

這誠實好耍甲無想欲停落來。
Tse tsiânn-si̍t hó sńg kah bô siūnn beh thîng--lo̍h-lâi.

有另外一个我。
Ū līng-guā tsi̍t ê guá.

竟然有兩个娘仔瓜鳥。
Kìng-liân ū nn̄g ê Niû-á-kue-tsiáu.

是按怎咧？
Sī án-tsuánn --leh?

當時仔是苦瓜鳥？
Tang-sî--á sī Khóo-kue-tsiáu?

我知影矣，伊泡過溫泉了後，就變甲滑溜溜。
Guá tsai-iánn --ah, i phàu kuè un-tsuânn liáu-āu, tiō piàn kah ku̍t-liu-liu.

哎唷！足忝的。
Aih-ioh! Tsiok thiám--ê.

實在是喔。
Si̍t-tsāi sī --ooh.

猶是溫泉上讚，啊哈哈哈，足讚的，足讚的，
Ah sī un-tsuânn siōng tsán, ah ha ha ha, tsiok tsán --ê, tsiok tsán--ê, 

溫泉上讚啦！
un-tsuânn siōng tsán --lah! 

啊哈哈哈。
Ah ha ha ha.

