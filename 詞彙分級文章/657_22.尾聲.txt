657 22.尾聲

尾聲
Bué-siann




囡仔人食饅頭比賽，
Gín-á-lâng tsia̍h bán-thô pí-sài,  

總共有二十位的參賽者。
tsóng-kiōng ū lī-tsa̍p uī ê tsham-sài-tsiá.




這，
Tse, 

恆春仔，
hîng-tshun-á, 

你有唸毋著無啊？
lí ū liām m̄-tio̍h bô --ah?




唸啥毋著？
Liām sánn m̄-tio̍h?




啊摻屎啥物人敢比賽啊？
Ah tsham sái siánn-mih lâng kánn pí-sài --ah?




啥物、啥物摻屎，
Siánn-mih, siánn-mih tsham sái, 

我共你講你是。
guá kā lí kóng lí sī. 




無啦。
Bô --lah.




我咧報音你是佇遐…
Guá leh pò-im lí sī tī hia…




啊就真正摻屎…
Ah tiō tsin-tsiànn tshàm sái…




謼，你閣講、你閣講！
Hooh, lí koh kóng, lí koh kóng!




內圍消息，
Lāi-uî siau-sit, 

今仔日，
kin-á-ji̍t, 

我共你講，
guá kā lí kóng, 

奇怪，
kî-kuài, 

你閣咧講，
lí koh leh kóng, 

你閣咧講，
lí koh leh kóng, 

啥物摻屎食？
siánn-mih tsham sái tsia̍h?




新聞重報，
Sin-bûn tiông pò, 

建國之音最新消息，
Kiàn-kok tsi im tsuè sin siau-sit, 

因為呢恆春仔佇咧報新聞，
in-uī --neh Hîng-tshun-á tī-leh pò sin-bûn, 

下港囡仔佇邊仔佇遐啥物摻屎食，
ē-káng gín-á tī pinn--á tī hia siánn-mih tsham sái tsia̍h, 

所以呢恆春仔共下港囡仔呢舂倒佇塗跤peh袂起來。
sóo-í --neh Hîng-tshun-á kā ē-káng gín-á --neh tsing-tó tī thôo-kha peh bē khí--lâi.




氣象報導，
Khì-siōng pò-tō, 

因為恆春仔呢共下港囡仔共舂甲流鼻空血，
in-uī Hîng-tshun-á --neh kā ē-káng gín-á kā tsing kah lâu phīnn-khang-hueh, 

所以這幾工呢攏會有落雨的情形發生，
sóo-í tsit kuí kang --neh lóng ē ū lo̍h-hōo ê tsîng-hîng huat-sing, 

所以欲出門的聽眾朋友呢會記得紮雨幔雨傘，
sóo-í beh tshut-mn̂g ê thiann-tsiòng pîng-iú --neh ē-kì-tit tsah hōo-mua hōo-suànn, 

以上是咱建國之音廣播電台本部獨家所提供，
í-siōng sī lán Kiàn-kok tsi im kóng-pòo tiān-tâi pún pōo to̍k-ka sóo thê-kiong, 

由本台特派記者恆春仔為你報導烏白來新聞，
iû pún tâi ti̍k-phài kì-tsiá Hîng-tshun-á uī lí pò-tō oo-pe̍h-lâi sin-bûn, 

感謝收聽。
kám-siā siu-thiann.




恆春仔，真正有摻屎。
Hîng-tshun-á, tsin-tsiànn ū tsham sái.




你奇怪，奇怪，予你死！
Lí kî-kuài, kî-kuài, hōo lí sí!

