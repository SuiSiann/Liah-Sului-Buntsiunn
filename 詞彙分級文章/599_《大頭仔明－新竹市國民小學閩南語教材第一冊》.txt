599 《大頭仔明－新竹市國民小學閩南語教材第一冊》

一、你號做啥物名
It, Lí hō-tsò siánn-mih miâ

阿明：
A-bîng: 

請問你號做啥物名？
Tshiánn-mn̄g lí hō-tsò siánn-mih miâ? 

貢丸超人：
Kòng-uân-tshiau-jîn: 

我號做貢丸超人。
Guá hō-tsò Kòng-uân-tshiau-jîn. 

二、中秋節 
Jī, Tiong-tshiu-tseh

阿明：
A-bîng: 

阿媽，
A-má, 

月餅內底包啥物餡？
gue̍h-piánn lāi-té pau siánn-mih ānn?

阿媽：
A-má: 

這是豆沙佮卵仁。
Tse sī tāu-se kah nn̄g-jîn. 

三、𠢕早 
Sann, Gâu-tsá

阿伯：
A-peh: 

阿明𠢕早。
A-bîng gâu-tsá.

阿明：
A-bîng: 

阿伯𠢕早。
A-peh gâu-tsá.

阿伯：
A-peh: 

行路要細膩。
Kiânn-lōo iàu sè-jī. 

阿明：
A-bîng: 

好，
Hó, 

阿伯再見。
a-peh tsài-kiàn. 

四、動物園 
Sì, Tōng-bu̍t-hn̂g

貢丸超人：
Kòng-uân-tshiau-jîn: 

你上愛佗一種動物？
Lí siōng ài tó tsi̍t tsióng tōng-bu̍t? 

阿明：
A-bîng: 

我上愛象！
Guá siōng ài tshiūnn!

五、海墘 
Gōo, Hái-kînn

貢丸超人：
Kòng-uân-tshiau-jîn: 

來！
Lâi! 

來！
Lâi! 

來！
Lâi! 

緊來看！
Kín lâi khuànn!

阿明：
A-bîng: 

看啥物？
Khuànn siánn-mi̍h?

貢丸超人：
Kòng-uân-tshiau-jîn: 

你看！
Lí khuànn! 

彼隻白翎鷥佇咧食魚。
Hit tsiah pe̍h-līng-si tī-leh tsia̍h hî.

六、花市 
La̍k, Hue-tshī

阿明：
A-bîng: 

遮是啥物所在？
Tsia sī siánn-mih sóo-tsāi? 

貢丸超人：
Kòng-uân-tshiau-jîn: 

遮是花市仔啦！
Tsia sī hue-tshī-á --lah! 

七、米粉 
Tshit, Bí-hún

貢丸超人：
Kòng-uân-tshiau-jîn: 

你食飽未？
Lí tsia̍h-pá --buē?

阿明：
A-bîng: 

我食飽矣！
Guá tsia̍h-pá --ah!

貢丸超人：
Kòng-uân-tshiau-jîn: 

你食啥物？
Lí tsia̍h siánn-mih? 

阿明：
A-bîng: 

我食米粉。
Guá tsia̍h bí-hún. 

八、冬節 
Peh, Tang-tseh

阿明：
A-bîng: 

逐家攏佇咧食圓仔呢！
Ta̍k-ke lóng tī teh tsia̍h înn-á --neh! 

貢丸超人：
Kòng-uân-tshiau-jîn: 

今仔日是冬節啊！
Kin-á-ji̍t sī tang-tseh --ah! 

阿明：
A-bîng: 

冬節是按怎愛食圓仔？
Tang-tseh sī án-tsuánn ài tsia̍h înn-á?  

貢丸超人：
Kòng-uân-tshiau-jîn: 

食圓圓，
Tsia̍h înn înn, 

大團圓。
tuā thuân-înn.

九、過年 
Káu, Kuè-nî

阿明：
A-bîng: 

阿公阿媽，
A-kong a-má, 

新年快樂。
sin-nî khuài-lo̍k. 

阿媽：
A-má: 

乖，
Kuai, 

這个紅包予你。
tsit ê âng-pau hōo --lí. 

予你𠢕大漢。
Hōo lí gâu tuā-hàn. 

阿明：
A-bîng: 

多謝阿公阿媽。
To-siā a-kong a-má.

