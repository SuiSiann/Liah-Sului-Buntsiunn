392 心愛的小姐

心愛的小姐
Sim-ài ê sió-tsiá




踮在路邊等著伊
Tiàm tsāi lōo-pinn tán-tio̍h i

徛到規半暝
Khiā kàu kui puànn-mê

甘願忍耐搧東風
Kam-guān jím-nāi siàn tang-hong

像這樣對伊愛情
Tshiūnn tsit iūnn tuì i ài-tsîng

實在甘蜜甜
Si̍t-tsāi kam-bi̍t-tinn

心愛的小姐你是怎樣
Sim-ài ê sió-tsiá lí sī tsuánn-iūnn

約束的相會日期
Iok-sok ê siong-huē ji̍t-kî

你敢來袂記
Lí kám lâi bē-kì

無聊深更一粒星
Bô-liâu tshim-kenn tsi̍t lia̍p tshenn

閃對彼爿去
Siám tuì hit pîng khì

烏色目睭不時就
Oo-sik ba̍k-tsiu put-sî tō

含情佮帶意
Hâm tsîng kah tài ì

每暗都是在夢中
Muí àm to sī tsāi bāng-tiong

來對阮講著情話
Lâi tuì guán kóng-tio̍h tsîng-uē

實在甘蜜甜
Si̍t-tsāi kam-bi̍t-tinn

心愛的小姐你是怎樣
Sim-ài ê sió-tsiá lí sī tsuánn-iūnn

回倒來我的身邊
Huê-tò-lâi guá ê sin-pinn

毋通來離開
M̄-thang lâi lī-khui

佮阮談情到天光
Kah guán tâm tsîng kàu thinn-kng

快樂的暗暝
Khuài-lo̍k ê àm-mê

茫茫想起彼當時
Bông-bông siūnn-khí hit-tong-sî

踮在山崙邊
Tiàm tsāi suann-lūn-pinn

雙人坐在榕樹跤
Siang lâng tsē tsāi tshîng-tshiū-kha

來提起結婚事項
Lâi thê-khí kiat-hun sū-hāng

實在甘蜜甜
Si̍t-tsāi kam-bi̍t-tinn

心愛的小姐你是怎樣
Sim-ài ê sió-tsiá lí sī tsuánn-iūnn

相信你毋是迎新
Siong-sìn lí m̄ sī gîng sin

彼款的女兒
Hit khuán ê lú-jî

春風吹來安慰阮
Tshun-hong tshue lâi an-uì guán

心內的稀微
Sim-lāi ê hi-bî

