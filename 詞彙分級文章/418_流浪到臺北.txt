418 流浪到臺北

流浪到臺北
Liû-lōng kàu Tâi-pak




出外來流浪到臺北
Tshut-guā lâi liû-lōng kàu Tâi-pak

已經過一年
Í-king kuè tsi̍t nî

想起彼當時
Siūnn-khí hit-tong-sî

佮伊來分離
Kah i lâi hun-lî

一時陣毋知怎樣
Tsi̍t-sî-tsūn m̄ tsai tsánn-iūnn

悲傷珠淚滴
Pi-siong tsu-luī tih

雖然是男兒立志
Sui-jiân sī lâm-jî li̍p-tsì

雖然是男兒立志
Sui-jiân sī lâm-jî li̍p-tsì

猶原心稀微
Iu-guân sim hi-bî

今夜的月光白茫茫
Kim-iā ê ge̍h-kng pe̍h-bâng-bâng

照在玻璃窗
Tsiàu tsāi po-lê-thang

予阮想起著故鄉伊一人
Hōo gún siūnn-khí tio̍h kòo-hiong i tsi̍t lâng

伊對阮有情有意
I tuì gún ū tsîng ū ì

將來有希望
Tsiong-lâi ū hi-bāng

為怎樣運命戲弄
Uī-tsuánn-iūnn ūn-miā hí-lāng

為怎樣運命戲弄
Uī-tsuánn-iūnn ūn-miā hí-lāng

變成流浪人
Piàn-sîng liû-lōng lâng

看見著彼爿山頂
Khuànn-kìnn tio̍h hit pîng suann-tíng

孤雁吼無停
Koo gān háu bô thîng

思念妹妹啊
Su-liām me--meh --ah

毋是阮無情
M̄ sī gún bô-tsîng

為將來你咱幸福
Uī tsiong-lâi lí lán hīng-hok

佮人有比並
Kah lâng ū pí-phīng

才著來流浪拍拚
Tsiah tio̍h lâi liû-lōng phah-piànn

才著來流浪拍拚
Tsiah tio̍h lâi liû-lōng phah-piànn

也是為前程
Iā sī uī tsiân-tîng

