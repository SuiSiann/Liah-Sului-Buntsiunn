656 21.工商服務（Phû-lōng-kòng攝影公司、東榮牌海菜塗膏、媽你個B）

工商服務（Phû-lōng-kòng攝影公司、
Kang siong ho̍k-bū(Phû-lōng-kòng liap-iánn kong-si, 

東榮牌海菜塗膏、
tong-îng-pâi hái-tshài thôo-koo,

#媽你個Ｂ#）
#媽 你 個 B#)




結婚乃是人生大事，
Kiat-hun nái sī jîn-sing tāi-sū, 

袂當馬馬虎虎，
buē-tàng má-má-hu-hu, 

欲選好的攝影公司，
beh suán hó ê liap-iánn kong-si, 

請到Phû-lōng-kòng攝影公司，
tshiánn kàu Phû-lōng-kòng liap-iánn kong-si, 

Phû-lōng-kòng攝影公司對著結婚攝影有專業的國際水準，
Phû-lōng-kòng liap-iánn kong-si tuì tio̍h kiat-hun liap-iánn ū tsuan-gia̍p ê kok-tsè tsuí-tsún, 

特別聘請俄羅斯名攝影師#杜斯塔古斯基#為恁來攝影。
ti̍k-pia̍t phìng-tshiánn Gô-lô-su bîng liap-iánn-su #杜斯塔古斯基# uī lín lâi liap-iánn. 

而且咱Phû-lōng-kòng攝影公司猶有大優待，
Lî-tshiánn lán Phû-lōng-kòng liap-iánn kong-si iah ū tuā iu-thāi, 

第一斗結婚拍九折，
tē-it táu kiat-hun phah káu tsiat, 

第二斗結婚拍八折，
tē-jī táu kiat-hun phah peh tsiat, 

第三斗結婚拍七折，
tē-sann táu kiat-hun phah tshit tsiat, 

結婚愈濟斗優待愈濟，
kiat-hun lú tsē táu iu-thāi lú tsē, 

請把握機會，
tshiánn pá-ak ki-huē, 

毋通錯失良機。
m̄ thang tshò-sit liông-ki. 

Phû-lōng-kòng攝影公司地址佇咧高雄市打馬膠路無尾巷二號。
Phû-lōng-kòng liap-iánn kong-si tē-tsí tī-leh Ko-hiông-tshī tiám-má-ka lōo bô-bué hāng lī hō. 

服務電話#222-2222#，
Ho̍k-bū tiān-uē #222-2222#, 

離離離離離離離，
lî lî lî lî lî lî lî, 

Phû-lōng-kòng攝影公司值得你信賴佮肯定。
Phû-lōng-kòng liap-iánn kong-si ta̍t-tit lí sìn-lāi kah khíng-tīng.




人講借錢三日#憨#，
Lâng kóng tsioh tsînn sann li̍t #憨#, 

三日無還就消案，
sann li̍t bô hîng tō siau àn, 

錢討無是真怨嘆，
tsînn thó bô sī tsin uàn-thàn, 

原因無別項，
guân-in bô pa̍t hāng, 

耳空輕，
hīnn-khang-khin, 

心肝軟，
sim-kuann-nńg, 

錢較濟攏予人騙去耍，
tsînn khah tsē lóng hōo lâng phiàn khì sńg, 

東榮科技公司新產品，
Tang-îng kho-ki kong-si sin sán-phín, 

東榮牌海菜塗膏，
Tang-îng-pâi hái-tshài thôo-ko, 

東榮牌海菜塗膏，
Tang-îng-pâi hái-tshài thôo-ko,

專門治療耳空輕，
tsuan-bûn tī-liâu hīnn-khang-khin, 

心肝軟，
sim-kuann-nńg, 

效果一比tiòng，
hāu-kó it pí tiòng, 

只要將咱東榮牌的海菜塗膏一工照三頓食，
tsí-iàu tsiong lán Tang-îng-pâi ê hái-tshài thôo-ko tsi̍t kang tsiàu sann tǹg tsia̍h, 

另外閣膏一點點仔佇咱的耳空，
līng-guā koh koo tsi̍t-tiám-tiám-á tī lán ê hīnn-khang, 

保證一個月內底呢，
pó-tsìng tsi̍t kò gue̍h lāi-té --neh, 

耳空變臭聾，
hīnn-khang piàn tshàu-lâng, 

心肝較硬tìnn，
sim-kuann khah ngē-tìnn, 

啥物人來嘛借無錢，
siánn-mih lâng lâi mā tsioh bô tsînn, 

東榮牌的海菜塗膏，
Tang-îng-pâi ê hái-tshài thôo-ko, 

全省各大建材行攏有咧賣，
tsuân síng kok tuā kiàn-tsâi-hâng lóng ū teh bē, 

欲買愛認明包裝外口有一个圓箍仔內底寫一个黃字的才是咱東榮牌，
beh bé ài jīn-bîng pau-tsong guā-kháu ū tsi̍t ê înn-khoo-á lāi-té siá tsi̍t ê n̂g jī ê tsiah sī lán Tang-îng-pâi, 

東榮牌海菜塗膏！
Tang-îng-pâi hái-tshài thôo-ko!




偉大無名的勞工英雄啊，
Uí-tāi bô miâ ê lô-kang ing-hiông --ah, 

臺灣的經濟奇蹟攏愛靠咱來拍拚，
Tâi-uân ê king-tsè kî-tsik lóng ài khò lán lâi phah-piànn, 

佇咧工課收煞抑是歇睏的時陣，
tī-leh khang-khuè siu-suah ia̍h-sī hioh-khùn ê sî-tsūn, 

總袂去予袂記得咱這味，
tsóng bē khì hōo bē-kì-lit lán tsit bī, 

啉少顧肝，
lim tsió kòo kuann, 

啉濟顧山的#媽你個Ｂ#，
lim tsē kòo suann ê #媽 你個 B#,

#媽你個Ｂ#內底摻有一百空八種的漢藥，
#媽 你 個 B# lāi-té tsham ū tsi̍t pah khòng peh tsióng ê hàn-io̍h, 

會當舒筋活血，
ē-tàng soo kin ua̍h hueh, 

侹元固氣，
thiānn guân kòo khì, 

增強體力，
tsing-kiông thé-la̍t, 

精神百倍，
tsing-sîn pah puē, 

勞工的兄弟啊，
lô-kang ê hiann-tī --ah, 

明仔載的窟仔，
bîn-á-tsài ê khut-á, 

今仔就共你挖便便矣，
kin-á tō kā lí óo piān-piān --ah, 

#媽你個Ｂ#。
#媽 你 個 B#.




查埔人攏會𪁎，
Tsa-poo-lâng lóng ē tshio, 

彼是查埔人的幸福，
he sī tsa-poo-lâng ê hīng-hok, 

想著你就會來發燒，
siūnn-tio̍h lí tiō ē lâi huat-sio, 

半暝仔起來洗內褲。
puànn-mê-á khí-lâi sé lāi-khòo.

