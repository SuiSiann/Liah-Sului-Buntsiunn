470 快樂種田人

快樂種田人
Khuài-lo̍k tsìng tshân lâng




歹年冬厚痟人
Pháinn-nî-tang kāu siáu-lâng

媒體有夠譀
Muî-thé ū-kàu hàm

啊伊都看一个影
Ah i to khuànn tsi̍t ê iánn

伊就生一个囝
I tō senn tsi̍t ê kiánn

揣頭路真困難
Tshuē thâu-lōo tsin khùn-lân

冊讀遐爾懸
Tsheh tha̍k hiah-nī kuân

看破轉去下港
Khuànn-phuà tńg-khì ē-káng

綴老的種田
Tuè lāu--ê tsìng-tshân

五點起床 六點出門
Gōo tiám khí-tshn̂g la̍k tiám tshut-mn̂g

天也猶未光
Thinn iā á-bē kng

七點早頓 八點研究
Tshit tiám tsá-tǹg  peh tiám gián-kiù

現代的田園
Hiān-tāi ê tshân-hn̂g

放牛食草
Pàng gû tsia̍h tsháu

播種犁田
Pòo-tsíng lê-tshân

汗流規身軀
Kuānn lâu kui-sin-khu

原來這是簡單的快樂
Guân-lâi tse sī kán-tan ê khuài-lo̍k

(原來這是人生的意義)
(Guân-lâi tse sī jîn-sing ê ì-gī)

褪赤跤出狀元
Thǹg-tshiah-kha tshut tsiōng-guân

人生若眠夢
Jîn-sing ná bîn-bāng

咱攏是愛土地
Lán lóng sī ài thóo-tē

快樂的種田人
Khuài-lo̍k ê tsìng-tshân lâng

#落水落水落水喔#
#落水落水落水喔#

風調雨順收成好
Hong-tiâu-ú-sūn siu-sîng hó

#落水落水落水喔#
#落水落水落水喔#

骨力就會有好年冬
Kut-la̍t tiō ē ū hó nî-tang

天公伯仔#落水喔#
Thinn-kong-peh-á #落水喔#

合家平安身體好
Ha̍p-ka pîng-an sin-thé hó

#落水落水落水喔#
#落水落水落水喔#

危機嘛會是好時機
Guî-ki mā ē sī hó sî-ki

