636 港都夜雨

港都夜雨
Káng-too iā ú

今夜又是風雨微微
Kim-iā iū-sī hong-hōo bî-bî

異鄉的都市
Ī hiong ê too-tshī

路燈青青
Lōo-ting tshenn-tshenn

照著水滴
Tsiò tio̍h tsuí-tih

引阮的悲意
Ín guán ê pi ì

青春男兒毋知自己
Tshing-tshun lâm-jî m̄ tsai tsū-kí

欲行佗位去
Beh kiânn tó-uī khì

啊 漂流萬里
Ah phiau-liû bān-lí

港都夜雨寂寞暝
Káng-too iā ú siok-bo̍k mî

想起當時踮在船邊
Siūnn-khí tang-sî tiàm tsāi tsûn pinn

講甲糖蜜甜
Kóng kah thn̂g bi̍t tinn

真正稀奇你我情意
Tsin-tsiànn hi-kî lí guá tsîng-ì

煞來拆分離
Suah lâi thiah hun-lī

毋知何時會來相見
M̄ tsai hô-si5 ē lâi sio-kìnn

前情斷半字
Tsiân tsîng tn̄g puànn jī

啊 海風野味
Ah hái-hong iá-bī

港都夜雨落袂離
Káng-too iā ú lo̍h bē lī

海風冷冷吹疼胸前
Hái-hong líng-líng tshue thiànn hing tsîng

漂浪的旅行
Phiau-lōng ê lú-hîng

為著女性費了半生
Uī-tio̍h lú-sìng huì liáu puànn sing

海面做家庭
Hái-bīn tsò ka-tîng

我的心情為你犧牲
Guá ê sim-tsîng uī lí hi-sing

你哪袂分明
Lí ná buē hun-bîng

啊 茫茫前程
Ah bông-bông tsiân-tîng

港都夜雨落袂停
Káng-too iā ú lo̍h buē thîng

