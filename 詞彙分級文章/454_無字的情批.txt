454 無字的情批

無字的情批
Bô jī ê tsîng-phue




阿媽毋捌字
A-má m̄ bat lī

但是伊捌真濟的代誌
Tān-sī i pat tsin tsuē ê tāi-tsì

伊講閃電是天的鎖匙
I kóng siám-tiān sī thinn ê só-sî

鎖匙拍開有雨水
Só-sî phah-khui ū hōo-tsuí

阿媽毋捌字
A-má m̄ pat lī

但是有一張情批寫予伊
Tān-sī ū tsi̍t tiunn tsîng-phue siá hōo i

經過幾十年毋捌拆開
King-kuè kuí-tsa̍p nî m̄ pat thiah-khui

伊講寫字不如相思
I kóng siá lī put-lû siunn-si

我愛的伊 欲來離開
Guá ài ê i beh lâi lī-khui

伊講孤單上適合伊
I kóng koo-tuann siōng sik-ha̍p i

無留半字
Bô lâu puànn lī

就斷了過去
Tiō tn̄g liáu kuè-khì

毋甘心付出
M̄ kam-sim hù-tshut

為伊吼規暝
Uī i háu kui mî

我愛的伊 欲來離開
Guá ài ê i beh lâi lī-khui

伊講孤單上適合伊
I kóng koo-tuann siōng sik-ha̍p i

山盟海誓
San-bîng-hái-sè

也失去意義
Iā sit-khì ì-gī

情批攏無字
Tsîng-phue lóng bô lī

痴心變青盲
Tshi-sim piàn tshinn-mî

我共阿媽問
Guá kā a-má mn̄g

阿媽的情批是寫啥物
A-má ê tsîng-phue sī siá siánn-mih

伊講情人欲愛無勇氣
I kóng tsîng-jîn beh ài bô ióng-khì

才來用字騙情意
Tsiah lâi iōng lī phiàn tsîng-ì

(才來用字騙分開)
(Tsiah lâi iōng lī phiàn hun-khui)

