606 《新竹市國民小學閩南語教材大頭仔明第八冊》

阿媽煎卵 
A-má tsian nn̄g

阿媽，
A-má, 

你煎的卵足好食的。
lí tsian ê nn̄g tsiok hó-tsia̍h--ê.

誠實的喔！
Tsiânn-si̍t--ê --ooh! 

聽你按呢講，
Thiann lí án-ne kóng, 

我足歡喜。
guá tsiok huann-hí.

阿明：
A-bîng: 

你炒的米粉足好食的。
Lí tshá ê bí-hún tsiok hó-tsia̍h--ê.

阿媽：
A-má: 

誠實的喔!
Tsiânn-si̍t--ê --ooh! 

聽你按呢講，
Thiann lí án-ne kóng, 

我足歡喜。
guá tsiok huann-hí.

阿明：
A-bîng: 

你做的菜包足好食的。
Lí tsò ê tshài-pau tsiok hó-tsia̍h--ê.

阿媽：
A-má: 

誠實的喔!
Tsiânn-si̍t--ê --ooh! 

聽你按呢講，
Thiann lí án-ne kóng, 

我足歡喜。
guá tsiok huann-hí.

阿明：
A-bîng: 

你縛的肉粽足好食的。
Lí pa̍k ê bah-tsàng tsiok hó-tsia̍h--ê.

阿媽：
A-má: 

誠實的喔!
Tsiânn-si̍t--ê --ooh! 

聽你按呢講，
Thiann lí án-ne kóng, 

我足歡喜。
guá tsiok huann-hí.

真多謝 
Tsin to-siā 

實在真多謝
si̍t-tsāi tsin to-siā

多謝阿媽煎卵予我食
To-siā a-má tsian nn̄g hōo guá tsia̍h

多謝阿媽共我疼
To-siā a-má kā guá thiànn

我感覺家己足好命
Guá kám-kak ka-kī tsiok hó-miā

敲毋著電話 
Khà m̄-tio̍h tiān-uē

喂！
Uê! 

請問阿國敢有佇咧？
Tshiánn-mn̄g A-kok kám ū tī --leh?

阮遮無這个人，
Guán tsia bô tsit ê lâng,

啊，
Ah, 

歹勢啦！
Pháinn-sè --lah! 

我敲毋著矣。
Guá khà m̄-tio̍h --ah.

無要緊啦！
Bô iàu-kín --lah!

某人：
Bóo-lâng: 

請問阿娟敢有佇咧？
Tshiánn-mn̄g A-kuan kám ū tī--leh?

阿明：
A-bîng: 

阮遮無這个人。
Guán tsia bô tsit ê lâng.

某人：
Bóo-lâng: 

請問阿賢敢有佇咧？
Tshiánn-mn̄g A-hiân kám ū tī--leh?

阿明：
A-bîng: 

阮遮無這个人。
Guán tsia bô tsit ê lâng.

某人：
Bóo-lâng: 

請問阿美敢有佇咧？
Tshiánn-mn̄g A-bí kám ū tī--leh?

阿明：
A-bîng: 

阮遮無這个人。
Guán tsia bô tsit ê lâng.

喂喂喂，
Uê uê uê, 

喂喂喂
uê uê uê

請問阿國敢有佇咧
Tshiánn-mn̄g A-kok kám ū tī--leh

阮遮無這个人
Guán tsia bô tsit ê lâng

阿國愛去別位揣
A-kok ài khì pa̍t uī tshuē

借過 
Tsioh-kuè

失禮！
Sit-lé! 

借過一下。
Tsioh-kuè --tsi̍t-ē.

歹勢！
Pháinn-sè! 

我共你擋著。
Guá kā lí tòng--tio̍h.

阿明：
A-bîng: 

失禮！
Sit-lé! 

借過一下
Tsioh-kuè --tsi̍t-ē

超人：
Tshiau-jîn: 

歹勢！
Pháinn-sè! 

我共你擋著。
Guá kā lí tòng--tio̍h.

失禮失禮真失禮
Sit-lé sit-lé tsin sit-lé

敢會使借過一下
Kám ē-sái tsioh-kuè --tsi̍t-ē

擋著你我真歹勢
Tòng-tio̍h lí guá tsin pháinn-sè

我趕緊讓予你過
Guá kuánn-kín niū hōo lí kuè

莫一直怪別人 
Mài it-ti̍t kuài pa̍t-lâng

攏是阿賢啦！
Lóng sī A-hiân --lah! 

若無咱嘛袂輸去。
Nā-bô lán mā bē su--khì.

莫一直怪別人啦！
Mài it-ti̍t kuài pa̍t-lâng --lah!

阿明：
A-bîng: 

攏是阿賢啦！
Lóng sī A-hiân --lah! 

若無掃帚嘛袂歹去。
Nā-bô sàu-tshiú mā bē pháinn--khì.

老師：
Lāu-su: 

莫一直怪別人啦！
Mài it-ti̍t kuài pa̍t-lâng --lah!

阿明：
A-bîng: 

攏是阿賢啦！
Lóng sī A-hiân --lah! 

若無雨傘嘛袂歹去。
Nā-bô hōo-suànn mā bē pháinn--khì.

老師：
Lāu-su: 

莫一直怪別人啦！
Mài it-ti̍t kuài pa̍t-lâng --lah!

阿明：
A-bîng: 

攏是阿賢啦！
Lóng sī A-hiân --lah! 

若無杯仔嘛袂破去。
Nā-bô pue-á mā bē phuà--khì.

老師：
Lāu-su: 

莫一直怪別人啦！
Mài it-ti̍t kuài pa̍t-lâng--lah!

咱這一班會輸去
Lán tsit tsi̍t pan ē su--khì

攏是阿賢無認真
Lóng sī A-hiân bô jīn-tsin

莫一直怪別人
Mài it-ti̍t kuài pa̍t-lâng

你毋通共伊看輕
Lí m̄-thang kā i khuànn-khin

借手巾仔 
Tsioh tshiú-kin-á

拜託咧！
Pài-thok --leh! 

手巾仔借我好無？
Tshiú-kin-á tsioh --guá hó --bô?

毋好啦！
M̄ hó --lah! 

我無想欲借你。
Guá bô siūnn-beh tsioh --lí.

阿賢：
A-hiân: 

拜託咧！
Pài-thok --leh! 

目鏡借我好無？
Ba̍k-kiànn tsioh --guá hó --bô?

阿明：
A-bîng: 

毋好啦！
M̄ hó --lah! 

我無想欲借你。
Guá bô siūnn-beh tsioh --lí.

阿賢：
A-hiân: 

拜託咧！
Pài-thok --leh! 

杯仔借我好無？
Pue-á tsioh --guá hó --bô?

阿明：
A-bîng: 

毋好啦！
M̄ hó --lah! 

我無想欲借你。
Guá bô siūnn-beh tsioh --lí.

阿賢：
A-hiân: 

拜託咧！
Pài-thok --leh! 

帽仔借我好無？
Bō-á tsioh --guá hó --bô?

阿明：
A-bîng: 

毋好啦！
M̄ hó --lah! 

我無想欲借你。
Guá bô siūnn-beh tsioh --lí.

手巾仔借我好無
Tshiú-kin-á tsioh --guá hó --bô

雨傘借我好無
Hōo-suànn tsioh --guá hó --bô

鉛筆借我好無
Iân-pit tsioh --guá hó --bô

拜託咧
Pài-thok --leh

拜託咧
pài-thok --leh

阿明誠乖 
A-bîng tsiânn kuai

阿明最近誠乖呢。
A-bîng tsuè-kīn tsiânn kuai --neh.

誠實的喔？
Tsiânn-si̍t--ê --ooh?

誠實的啊！
Tsiânn-si̍t--ê --ah! 

伊攏會共同學鬥相共
I lóng ē kā tông-ha̍k tàu-sann-kāng

多謝你共我講，
To-siā lí kā guá kóng, 

實在足多謝的。
si̍t-tsāi tsiok to-siā--ê.

老師：
Lāu-su: 

阿娟最近誠乖呢。
A-kuan tsuè-kīn tsiânn kuai --neh.

媽媽：
Má-mah: 

誠實的喔？
Tsiânn-si̍t--ê --ooh? 

多謝你共我講。
To-siā lí kā guá kóng.

老師：
Lāu-su: 

阿賢最近誠乖呢。
A-hiân tsuè-kīn tsiânn kuai --neh.

媽媽：
Má-mah: 

誠實的喔？
Tsiânn-si̍t--ê --ooh? 

多謝你共我講。
To-siā lí kā guá kóng.

老師：
Lāu-su: 

阿美最近誠乖呢。
A-bí tsuè-kīn tsiânn kuai --neh.

媽媽：
Má-mah: 

誠實的喔？
Tsiânn-si̍t--ê --ooh? 

多謝你共我講。
To-siā lí kā guá kóng.

多謝你共我講
To-siā lí kā guá kóng

實在真多謝
Si̍t-tsāi tsin to-siā

