732 大小姐變金毛！啥人是真犯人？

是按怎矣？
Sī-án-tsuánn --ah? 

欲放尿喔。
Beh pàng-jiō --ooh.

每一改乎若佮你出來散步，
Muí tsi̍t kái --honnh nā kah lí tshut-lâi sàn-pōo, 

徛你後壁我就想欲吐啦，
khiā lí āu-piah guá tō siūnn-beh thóo --lah, 

有祕結的人應該愛定定佮你鬥陣啦。
ū pì-kiat ê lâng ìng-kai ài tiānn-tiānn kah lí tàu-tīn --lah.

啥物代誌啊？
Siánn-mih tāi-tsì --ah?

搶劫啦！
Tshiúnn-kiap --lah!

搶劫？
Tshiúnn-kiap? 

喂，
Eh, 

莫共我嚇驚好無？
mài kā guá hennh-kiann hó --bô?

小等咧。
Sió-tán --leh.

按怎？
Án-tsuánn?

大小姐變金毛！
Tuā-sió-tsiá piàn kim-moo! 

⿰啥人是真犯人？
Siáng sī tsin huān-lâng?

烏白來，
Oo-pe̍h-lâi, 

#阿實#佮#富士#去⿰予人當做搶劫𤆬去派出所。
#阿實# kah #富士# khì hőng tòng-tsò tshiúnn-kiap tshuā khì phài-tshut-sóo. 

無法度，
Bô-huat-tōo, 

散步去拄著兩光警察啦。
sàn-pōo khì tú-tio̍h lióng-kong kíng-tshat --lah.

無證無據就共人當做賊，
Bô-tsìng-bô-kù tō kā lâng tòng-tsò tsha̍t, 

實在是傷超過矣！
si̍t-tsāi sī siunn tshiau-kuè --ah! 

#若松、阿鐵#行！
#若松, 阿鐵# kiânn! 

咱這馬來去共in兩个𤆬轉來。
Lán tsit-má lâi-khì kā in nn̄g ê tshuā --tńg-lâi.

是！
Sī!

大小姐，
Tuā-sió-tsiá, 

請你小等一下。
tshiánn lí sió-tán --tsi̍t-ē.

#大島#按怎，
#大島# án-nuá, 

有啥物代誌是無？
ū siánn-mih tāi-tsì sī --bô?

代誌是按呢啦，
Tāi-tsì sī án-ne --lah, 

#阿實#已經佮#筱原#律師聯絡矣！
#阿實# í-king kah #筱原# lu̍t-su liân-lo̍k --ah!

歹勢喔，
Pháinn-sè --ooh, 

大小姐，
tuā-sió-tsiá, 

予你遐爾仔操煩。
hōo lí hiah-nī-á tshau-huân.

#富士#、#阿實#。
#富士#, #阿實#.

大小姐，
Tuā-sió-tsiá, 

真歹勢啦，
tsin pháinn-sè --lah, 

拄著天兵天將無法度。
tú-tio̍h thian-ping thian-tsiòng bô-huat-tōo.

#筱原#律師，
#筱原# lu̍t-su, 

實在真歹勢，
si̍t-tsāi tsin pháinn-sè, 

閣予你走一逝。
koh hōo lí tsáu --tsi̍t-tsuā.

無要緊啦，
Bô iàu-kín --lah, 

雖然咱會當申訴，
sui-jiân lán ē-tàng sin-sòo, 

猶毋過人講「人情留一半，
iah-m̄-koh lâng kóng “Jîn-tsîng lâu tsi̍t-puànn, 

以後好相看嘛」，
í-āu hó sio khuànn --mah”, 

我看就煞煞去矣，
guá khuànn tō suah-suah--khì --ah, 

莫佮伊計較好矣。
mài kah i kè-kàu hó --ah.

#筱原律師#多謝你喔！
#筱原律師# to-siā --lí --ooh! 

按怎你有想欲留落來啉一杯無？
Án-nuá lí ū siūnn-beh lâu --lo̍h-lâi lim --tsi̍t-pue --bô? 

予我好好仔答謝你啊。
Hōo guá hó-hó-á tap-siā --lí --ah. 

歹勢啦，
Pháinn-sè --lah, 

我猶閣有真重要的代誌愛處理咧，
guá á-koh ū tsin tiōng-iàu ê tāi-tsì ài tshú-lí --eh, 

#小美#你學校的代誌敢有順利唅？
#小美# lí ha̍k-hāu ê tāi-tsì kám ū sūn-lī --hannh?

傍你的福氣。
Pn̄g lí ê hok-khì.

加油喔！
Ka-iû --ooh! 

我先來去。
Guá sing lâi-khì.

多謝你乎！
To-siā --lí --honnh!

喔！
Ooh! 

實在有夠緣投的。
Si̍t-tsāi ū-kàu iân-tâu --ê.

喔！
Ooh! 

我的#あなた#，
Guá ê #あなた#, 

你敢知影你佇我的心目中。
lí kám tsai-iánn lí tī guá ê sim-bo̍k-tiong.

我實在足愛你的。
Guá si̍t-tsāi tsiok ài --lí --ê.

恁是皮咧癢是無？
Lín sī phê leh tsiūnn sī --bô? 

這是啥物啊？
Tse sī siánn-mih --ah?

真正是無法無天呢，
Tsin-tsiànn sī bô-huat-bô-thinn --neh, 

共學校的壁頂貼甲滿滿是，
kā ha̍k-hāu ê piah-tíng tah kah muá-muá-sī, 

袂輸敢若咧暗示講犯人就是咱學校的學生仝款，
buē-su kánn-ná leh àm-sī kóng huān-lâng tō sī lán ha̍k-hāu ê ha̍k-sing kāng-khuán, 

按呢生做實在是足過份的啦！
án-ne-sinn tsò si̍t-tsāi sī tsiok kuè-hūn --ê --lah!

這號代誌，
Tsit lō tāi-tsì, 

這禮拜已經五擺矣呢，
tsit lé-pài í-king gōo pái --ah --neh, 

逐擺攏揣老人下手。
ta̍k pái lóng tshē lāu-lâng hē-tshiú.

搶劫哪有可能分大細漢啦，
Tshiúnn-kiap ná ū khó-lîng hun tuā-sè-hàn --lah, 

而且in講的敢若是咱學校的學生呢。
jî-tshiánn in kóng --ê kánn-ná sī lán ha̍k-hāu ê ha̍k-sing --neh.

你敢敢保證一定是咱學校的學生啊。
Lí kám kánn pó-tsìng it-tīng sī lán ha̍k-hāu ê ha̍k-sing --ah.

這款代誌曷就閣講，
Tsit khuán tāi-tsì a̍h tiō koh kóng, 

看這幅圖就看會出來，
khuànn tsit pak tôo tō khuànn ē tshut-lâi, 

是一个少年囡仔，
sī tsi̍t ê siàu-liân gín-á, 

閣再講，
koh-tsài kóng, 

案發的地點攏是佇咧咱學校的附近，
àn-huat ê tē-tiám lóng sī tī-leh lán ha̍k-hāu ê hù-kīn, 

有啥物證據講毋是咱學校的學生做的。
ū siánn-mih tsìng-kì kóng m̄ sī lán ha̍k-hāu ê ha̍k-sing tsò --ê.

哪會使按呢啦。
Ná ē-sái án-ne --lah.

話閣講倒轉來嘛無證據講是咱學校的學生做的啊。
Uē koh kóng tò-tńg--lâi mā bô tsìng-kù kóng sī lán ha̍k-hāu ê ha̍k-sing tsò --ê --ah.

#山口#老師你才今仔來報到，
#山口# lāu-su lí tsiah tann-á lâi pò-tò, 

所以猶無了解咱學校，
sóo-í ah bô liáu-kái lán ha̍k-hāu, 

咱學校的學生予人懷疑的理由比貓仔毛閣較濟。
lán ha̍k-hāu ê ha̍k-sing hōo lâng huâi-gî ê lí-iû pí niau-á-moo koh-khah tsē.

請、請。
Tshiánn, tshiánn.

校長先生，
Hāu-tiúnn sian-sinn, 

一透早就有人客來拜訪喔，
tsi̍t thàu-tsá tō ū lâng-kheh lâi pài-hóng --ooh, 

毋知影是啥物款的人客呢。
m̄ tsai-iánn sī siánn-mih khuán ê lâng-kheh --neh.

#山口#老師啊，
#山口# lāu-su --ah, 

啊你是咧創啥唅？
ah lí sī leh tshòng siánn --hannh?

無啦，
Bô --lah, 

無啥物啦。
bô siánn-mih --lah.

看起來敢若是警察局的刑事呢，
Khuànn --khí-lâi kánn-ná sī kíng-tshat-kio̍k ê hîng-sū --neh, 

應該是來查案的乎。
ìng-kai sī lâi tshâ àn --ê --honnh.

唅？
Hannh? 

是警察。
Sī kíng-tshat.

各位同事非常的可惜，
Kok-uī tông-sū hui-siông ê khó-sioh, 

昨暗搶劫彼件代誌有人著傷矣，
tsa-àm tshiúnn-kiap hit kiānn tāi-tsì ū lâng tio̍h-siong --ah, 

聽講用棍仔摃老阿婆的頭，
thiann-kóng iōng kùn-á kòng lāu-a-pô ê thâu, 

然後將伊的皮包仔搶走，
jiân-āu tsiong i ê phê-pau-á tshiúnn-tsáu, 

雖然無性命的危險，
sui-jiân bô sènn-miā ê huî-hiám, 

猶毋過傷了真嚴重。
iah-m̄-koh siong liáu tsin giâm-tiōng.

你這馬的意思是警察感覺咱學校的學生誠可疑著無？
Lí tsit-má ê ì-sù sī kíng-tshat kám-kak lán ha̍k-hāu ê ha̍k-sing tsiânn khó-gî tio̍h --bô?

是按呢無毋著啦，
Sī án-ne bô m̄-tio̍h --lah, 

猶毋過佇咱學校絕對無彼款惡質的學生，
iah-m̄-koh tī lán ha̍k-hāu tsua̍t-tuì bô hit khuán ok-tsit ê ha̍k-sing, 

理論上應該是按呢啦。
lí-lūn-siōng ìng-kai sī án-ne --lah.

校長啊你就是按呢無要無緊，
Hāu-tiúnn --ah lí tō sī án-ne bô-iàu-bô-kín, 

就因為你這个個性，
tō in-uī lí tsit ê kò-sìng, 

in才會軟塗深掘，
in tsiah ē nńg-thôo-tshim-ku̍t, 

等遮的學生若惹出麻煩，
tán tsia-ê ha̍k-sing nā jiá tshut mâ-huân, 

時到就袂赴囉。
sî-kàu tō buē-hù --looh.

我相信阮班的學生in絕對袂去做這款無良心的代誌。
Guá siong-sìn gún pan ê ha̍k-sing in tsua̍t-tuì buē khì tsò tsit khuán bô liông-sim ê tāi-tsì.

我嘛想無阮彼班有佗#一#个同學會做這款代誌啊。
Guá mā siūnn bô gún hit pan ū tó #tsi̍t# ê tông-o̍h ē tsò tsit khuán tāi-tsì --ah.

著啊，
Tio̍h --ah, 

猶閣有阮班遐的猴囡仔in嘛無可能做出遮爾仔惡質的代誌啊。
iah-koh ū gún pan hia-ê kâu-gín-á in mā bô khó-lîng tsò tshut tsiah-nī-á ok-tsit ê tāi-tsì --ah.

阮這班嘛是啊。
Guán tsit pan mā sī --ah.

阮彼班嘛無可能。
Gún hit pan mā bô khó-lîng.

雖然阮這班的學生較無聽話，
Sui-jiân gún tsit pan ê ha̍k-sing khah bô thiann-uē, 

較皮一點仔，
khah phî --tsi̍t-tiám-á, 

猶毋過in的本性攏真善良，
iah-m̄-koh in ê pún-sìng lóng tsin siān-liông, 

我相信in絕對袂做出遮爾仔超過的代誌才著。
guá siong-sìn in tsua̍t-tuì bē tsò tshut tsiah-nī-á tshiau-kuè ê tāi-tsì tsiah tio̍h.

#Uah#！
#Uah#! 

閣袂少錢呢，
Koh bē-tsió tsînn --neh, 

想袂到彼个查某閣足好額的呢。
siūnn bē kàu hit ê tsa-bóo koh tsiok hó-gia̍h --ê --neh.  

好啦，
Hó --lah, 

今仔日下課予我請啦。
kin-á-ji̍t hā-khò hōo guá tshiánn --lah.

你是講真的抑講假的？
Lí sī kóng tsin --ê a̍h kóng ké --ê?

聽講是用棍仔摃老阿婆的頭，
Thiann-kóng sī iōng kùn-á kòng lāu-a-pô ê thâu, 

然後將皮包仔搶走。
jiân-āu tsiong phê-pau-á tshiúnn-tsáu.

可惡啊！
Khó-ònn --ah! 

#野田#，
#野田#, 

你的皮包仔是對佗位來的，
lí ê phê-pau-á sī tuì tó-uī lâi --ê, 

緊講，
kín kóng, 

你上好老實共我招來喔。
lí siōng-hó láu-si̍t kā guá tsiau --lâi --ooh.

這這這這喔？
Tse tse tse tse --ooh?

這是查某人的錢包仔。
Tse sī tsa-bóo-lâng ê tsînn-pau-á.

這喔？
Tse --ooh? 

這錢包仔是阮姊姊的啦。
Tse tsînn-pau-á sī guán tsé-tsé ê --lah.

你講啥？
Lí kóng siánn?

我拄仔發現乎，
Guá tú-á huat-hiān --honnh, 

我的書包內面有這个錢包仔，
guá ê tsu-pau lāi-bīn ū tsit ê tsînn-pau-á, 

可能是阮姊姊囥毋著去矣啦。
khó-lîng sī guán tsé-tsé khǹg m̄-tio̍h --khì --ah --lah.  

這个錢包仔是按怎唅？
Tsit ê tsînn-pau-á sī-án-nuá --hannh?

按呢喔，
Án-ne --ooh, 

猶毋過，
iah-m̄-koh, 

就算是家己厝內底的人的錢，
tiō sǹg sī ka-kī tshù lāi-té ê lâng ê tsînn, 

嘛袂用得凊彩提來用啊，
mā buē-īng-eh tshìn-tshái the̍h lâi īng --ah, 

著無？
tio̍h --bô? 

按呢總是會予人誤會啊，
Án-ne tsóng--sī ē hōo lâng gōo-huē --ah, 

著無？
tio̍h --bô?

啥？
Siánn? 

干焦按呢⿰爾爾喔。
Kan-na án-ne nia̋ --ooh.

好矣開始上課矣。
Hó --ah khai-sí siōng-khò --ah.

烏白來，
Oo-pe̍h-lâi, 

按呢就欲准過喔，
án-ne tō beh tsún --kuè --ooh, 

看你拄才的表情，
khuànn lí tú-tsiah ê piáu-tsîng, 

袂輸將#野田#當做是搶劫的仝款呢。
buē-su tsiong #野田# tòng-tsò sī tshiúnn-kiap--ê kāng-khuán --neh.

乎！
Honnh! 

實在有夠過份的呢，
Si̍t-tsāi ū-kàu kuè-hūn --ê --neh, 

你竟然懷疑遐的錢是我提的喔，
lí kìng-jiân huâi-gî hia-ê tsînn sī guá the̍h --ê --ooh, 

你按呢是欲做啥物老師啦，
lí án-ne sī beh tsò siánn-mih lāu-su --lah, 

太過份咧。
thài kuè-hūn --leh.

哪有可能啦，
Ná ū khó-lîng --lah, 

我一點仔攏無懷疑恁啊，
guá tsi̍t-tiám-á lóng bô huâi-gî --lín --ah, 

我對恁足相信的呢。
guá tuì lín tsiok siong-sìn --ê --neh.

莫假矣啦，
Mài ké --ah --lah, 

拄才你的表情有夠恐怖的。
tú-tsiah lí ê piáu-tsîng ū-kàu khióng-pòo --ê.

想袂到你也佮別人仝款將嫌疑犯的像貼甲滿四界，
Siūnn buē kàu lí iā kah pa̍t-lâng kāng-khuán tsiong hiâm-gî-huān ê siōng tah kah muá-sì-kuè, 

害逐家這馬攏咧懷疑阮就是彼个搶劫的人。
hāi ta̍k-ke tsit-má lóng leh huâi-gî gún tō sī hit ê tshiúnn-kiap ê lâng.

代誌明明毋是阮做的，
Tāi-tsì bîng-bîng m̄ sī gún tsò --ê, 

啊你硬講是阮做的，
ah lí ngē kóng sī gún tsò --ê, 

你按呢到底是啥物意思啊。
lí án-ne tàu-té sī siánn-mih ì-sù --ah.

你按呢對阮的傷害是足大的，
Lí án-ne tuì gún ê siong-hāi sī tsiok tuā --ê, 

你知無？
lí tsai --bô?

哎啊，
Aih-ah, 

想袂到連咱的導的攏佇咧懷疑咱啦，
siūnn bē kàu liân lán ê tō--ê lóng tī-leh huâi-gî lán --lah, 

這天下間的老師乎攏是仝款的啦，
tse thian-hā-kan ê lāu-su --honnh lóng sī kāng-khuán ê --lah, 

猶閣有啥物通講的。
iah-koh ū siánn-mih thang kóng --ê.  

「管」一支長長啦。
“Kóng” tsi̍t ki tn̂g-tn̂g --lah.

我知影恁袂去偷，
Guá tsai-iánn lín buē khì thau, 

嘛袂去搶，
mā buē khì tshiúnn, 

更加袂去拍老阿婆，
kìng-ka buē khì phah lāu-a-pô, 

恁一定愛相信我，
lín it-tīng ài siong-sìn --guá, 

歹勢啦。
pháinn-sè --lah.

白白的布就共咱染甲烏，
Pe̍h-pe̍h ê pòo tō kā lán ní kah oo, 

恁爸愈想愈袂爽。
lín-pē jú siūnn jú bē-sóng.

可惡啊，
Khónn-ònn --ah, 

逐家攏咧懷疑咱矣呢，
ta̍k-ke lóng leh huâi-gî lán --ah --neh, 

#山美#嘛是感覺咱真可疑，
#山美# mā sī kám-kak lán tsin khó-gî, 

才會有彼種動作啊。
tsiah ē ū hit tsióng tōng-tsok --ah.

我共恁講喔，
Guá kā lín kóng --ooh, 

後壁門賣麭的老阿伯看著我就旋去厝內矣。
āu-piah-mn̂g bē pháng ê lāu-a-peh khuànn-tio̍h guá tō suan khì tshù-lāi --ah.

彼个像畫按呢喔，
Hit ê siōng uē án-ne --ooh, 

看起來佮咱每一个攏嘛足成的。
khuànn --khí-lâi kah lán muí tsi̍t ê lóng mā tsiok sîng --ê.

喂，
Eh, 

看起來閣真成#野田#喔，
khuànn --khí-lâi koh tsin sîng #野田# --ooh, 

敢真正是你。
kám tsin-tsiànn sī lí.

哭枵啊，
Khàu-iau --ah, 

你這馬是咧講啥啦你？
lí tsit-má sī leh kóng siánn --lah lí?

可惡竟然去⿰予人懷疑，
Khónn-ònn kìng-jiân khì hőng huâi-gî, 

我看乎我規氣來搶好矣啦。
guá khuànn --honnh guá kui-khì lâi tshiúnn hó --ah --lah.

喂，
Eh, 

#阿南仔#。
#A-lâm-á#.

喂喂喂，
Eh eh eh, 

莫吵矣啦，
mài tshá --ah --lah, 

我想著好辦法矣呢，
guá siūnn-tio̍h hó pān-huat --ah --neh,

恁聽看覓喔。
lín thiann khuànn-māi --ooh.

有啥物好辦法啊？
Ū siánn-mih hó pān-huat --ah? 

你的好辦法大部份攏嘛真低路。
Lí ê hó pān-huat tuā-pōo-hūn lóng mā tsin kē-lōo.

我無想欲聽啦。
Guá bô siūnn-beh thiann --lah.

好啦，
Hó --lah, 

莫閣講矣啦！
mài koh kóng --ah --lah! 

#阿慎#無來，
#阿慎# bô lâi, 

我看今仔日嘛變無魍矣啦。
guá khuànn kin-á-ji̍t mā pìnn bô báng --ah --lah.

恁先聽我講啦。
Lín sing thiann guá kóng --lah.  

沓沓仔來啦，
Ta̍uh-ta̍uh-á lâi --lah, 

莫著急啦。
mài tio̍h-kip --lah.

好啦，
Hó --lah, 

我知啦，
guá tsai --lah, 

猶毋過#熊的#哪會遮慢啦。
iah-m̄-koh #Hîm--ê# ná ē tsiah bān --lah. 

是按怎啦？
Sī-án-tsuánn --lah?

佮你有影足成的呢。
Kah lí ū-iánn tsiok sîng --ê --neh.

成你一箍頭啦。
Sîng lí tsi̍t khoo thâu --lah.

恁兩个鬼鬼祟祟，
Lín nn̄g ê kuí-kuí-suī-suī, 

是咧創啥？
sī leh tshòng siánn? 

你、你是？
Lí, lí sī?

喂，
Eh, 

#野田#緊旋啦。
#野田# kín suan --lah.

啊今害矣啦，
Ah tann hāi --ah --lah, 

哪會按呢啦。
ná ē án-ne --lah.

啥物啊！
Siánn-mih --ah! 

你講#野田#佮#阿南仔#去予賊頭共捎去矣喔。
Lí kóng #野田# kah #A-lâm-á# khì hōo tsha̍t-thâu kā sa --khì --ah --ooh.

#山美#老師。
#山美# lāu-su.

是按怎會發生這款代誌，
Sī-án-nuá ē huat-sing tsit khuán tāi-tsì, 

講予清楚喔。
kóng hōo tshing-tshó --ooh.

這這這，
Tse tse tse, 

我、我嘛毋知啊。
guá, guá mā m̄ tsai --ah.

啥物？
Siánn-mih? 

In想欲掠搶劫犯。
In siūnn-beh lia̍h tshiúnn-kiap-huān.

#阿南仔#講按呢去⿰予人冤枉，
#A-lâm-á# kóng án-ne khì hőng uan-óng, 

伊真毋甘願啊。
i tsin m̄ kam-guān --ah. 

#野田#聽著嘛有仝款的想法，
#野田# thiann-tio̍h mā ū kāng-khuán ê siūnn-huat, 

我感覺真有趣味，
guá kám-kak tsin ū tshù-bī, 

就加入矣。
tō ka-ji̍p --ah.

所以才會半暝仔鬼鬼祟祟，
Sóo-í tsiah ē puànn-mî-á kuí-kuí-suī-suī, 

⿰予人當做in是歹人。
hőng tòng-tsuè in sī pháinn-lâng.

我敲電話予#阿慎#，
Guá khà tiān-uē hōo #阿慎#, 

伊共我講著愛先共你通知比較較好喔。
i kā guá kóng to̍h-ài sing kā lí thong-ti pí-kàu khah hó --ooh.

為啥物？
Uī siánn-mi̍h?

憑我的感覺。
Pîn guá ê kám-kak.

媠喔，
Suí --ooh, 

#阿慎#。
#阿慎#.

放手。
Pàng-tshiú.

毋管按怎講，
M̄-kuán án-nuá kóng, 

攏愛共in救出來才會用得，
lóng ài kā in kiù --tshut-lâi tsiah ē-īng-eh, 

#兄弟們大家上#。
#兄弟們大家上#. 

毋免按呢啦，
M̄-bián án-ne --lah, 

大範仔大範共行入去就會用得矣。
tuā-pān-á-tuā-pān kā kiânn --ji̍p-khì tiō ē-īng-eh --ah.

恁當做遮是餐廳喔，
Lín tòng-tsò tsia sī tshan-thiann --ooh, 

想欲入來就入來，
siūnn-beh ji̍p-lâi tō ji̍p-lâi, 

想欲出去就出去喔。
siūnn-beh tshut-khì tō tshut-khì --ooh.

這是啥物世界啊，
Tse sī siánn-mih sè-kài --ah, 

無證據就烏白掠人。
bô tsìng-kù tō oo-pe̍h lia̍h lâng.

喂，
Eh, 

無大無細，
bô-tuā-bô-sè, 

哪會用得對大人遮爾仔無禮貌。
ná ē-īng-eh tuì tāi-jîn tsiah-nī-á bô lé-māu.

大人？
Tāi-jîn?

失禮失禮啦！
Sit-lé sit-lé --lah! 

我是這兩个的導的#山口久美子#。
Guá sī tsit nn̄g ê ê tō--ê #山口久美子#.

原來你就是in的老師喔。
Guân-lâi lí tiō sī in ê lāu-su --ooh.  

我問你啦，
Guá mn̄g --lí --lah, 

in講欲去掠真正的犯人的這種講法，
in kóng beh khì lia̍h tsin-tsiànn ê huān-lâng ê tsit tsióng kóng-huat, 

你敢欲相信唅？
lí kám beh siong-sìn --hannh?

這喔，
Tse --ooh, 

警察先生啊，
kíng-tshat sian-sinn --ah, 

我相信這寡囡仔絕對袂講白賊話，
guá siong-sìn tsit kuá gín-á tsua̍t-tuì bē kóng pe̍h-tsha̍t-uē,

你愛相信in啦。
lí ài siong-sìn --in --lah.

老師啊，
Lāu-su --ah, 

我認為你傷過掩護遮的囡仔，
guá jīn-uî lí siunn kuè iám-hōo tsia-ê gín-á, 

遮爾簡單就相信in講的話，
tsiah-nī kán-tan tō siong-sìn in kóng ê uē, 

你敢毋知恁學校的歹學生是上蓋出名的。
lí kám m̄ tsai lín ha̍k-hāu ê pháinn ha̍k-sing sī siōng-kài tshut-miâ --ê.

你這馬咧講啥物，
Lí tsit-má leh kóng siánn-mih, 

有才調你閣講一擺，
ū tsâi-tiāu lí koh kóng --tsi̍t-pái, 

社會遮爾亂是恁無能，
siā-huē tsiah-nī luān sī lín bû-lîng, 

是恁愛負責。
sī lín ài hū-tsik.

#小內#。
#小內#.

恁若是敢對我的學生亂來，
Lín nā-sī kánn tuì guá ê ha̍k-sing luān-lâi, 

我就予恁。
guá tiō hōo lín.

較冷靜咧老師。
Khah líng-tsīng --leh lāu-su.

毋是講著愛對大人有禮貌嘛？
M̄ sī kóng to̍h-ài tuì tāi-jîn ū lé-māu --mah?

警察先生啊，
Kíng-tshat sian-sinn --ah, 

in閣猶未成年，
in koh iah-buē sîng-liân, 

而且閣無證無據，
jî-tshiánn koh bô-tsìng-bô-kù, 

你就放in煞好無？
lí tō pàng in suah hó --bô? 

拜託啦！
Pài-thok --lah!

其實我本來就有這个意思，
Kî-si̍t guá pún-lâi tō ū tsit ê ì-sù, 

你會受氣是無聽我共話講完。
lí ē siūnn-khì sī bô thiann guá kā uē kóng uân.  

喂！
Ueh! 

緊共in兩个𤆬入來。
Kín kā in nn̄g ê tshuā --ji̍p-lâi.

是！
Sī!

阮本來是欲替阮家己洗清予人的誤會。
Guán pún-lâi sī beh thè gún ka-kī sé-tshing hōo lâng ê gōo-huē.

好啦，
Hó --lah, 

我攏知影矣，
guá lóng tsai-iánn --ah, 

免閣講矣代誌已經攏過去矣。
bián koh kóng --ah tāi-tsì í-king lóng kuè-khì --ah.  

後擺袂用得閣按呢做矣，
Āu-pái buē-īng-eh koh án-ne tsò --ah, 

知影無？
tsai-iánn --bô?

#山口#老師，
#山口# lāu-su, 

今這馬是按怎唅？
tann tsit-má sī-án-tsuánn --hannh?

夭壽，
Iáu-siū, 

死賊頭竟然敢通報學校。
sí tsha̍t-thâu kìng-jiân kánn thong-pò ha̍k-hāu.

想袂到恁這幾个。
Siūnn buē kàu lín tsit kuí ê.

喂，
Eh, 

主任啊，
tsú-jīm --ah, 

阮是按怎啦？
gún sī-án-tsuánn --lah?

就是啊！
Tiō sī --ah!

好矣啦！
Hó --ah --lah! 

主任，
Tsú-jīm,

這擺的代誌其實攏是誤會，
tsit pái ê tāi-tsì kî-si̍t lóng sī gōo-huē, 

這兩个囡仔會趁半暝仔的時陣走出來，
tsit nn̄g ê gín-á ē thàn puànn-mî-á ê sî-tsūn tsáu --tshut-lâi,

是為著欲去掠歹人。
sī uī-tio̍h beh khì lia̍h pháinn-lâng.

#山口#老師，
#山口# lāu-su, 

這款借口你嘛相信，
tsit khuán tsioh-kháu lí mā siong-sìn, 

真正笑破人的喙，
tsin-tsiànn tshiò phuà lâng ê tshuì, 

這馬代誌舞甲遮大條，
tsit-má tāi-tsì bú kah tsiah tuā-tiâu, 

一定愛馬上召開校評會，
it-tīng ài má-siōng tiàu-khui hāu-phîng-huē, 

做出對in兩人的處份才會使。
tsò tshut tuì in nn̄g lâng ê tshú-hūn tsiah ē-sái.

隨在恁啦！
Suî-tsāi lín --lah!

看是欲記過抑體罰攏⿰無要緊啦！
Khuànn sī beh kì-kò a̍h thé-hua̍t lóng bua̋-kín --lah!

我嘛是仝款。
Guá mā sī kāng-khuán.

叫恁恬恬恁是臭耳聾是無？
Kiò lín tiām-tiām lín sī tshàu-hīnn-lâng sī --bô? 

教務主任，
Kàu-bū tsú-jīm, 

代誌若毋是你所想的按呢，
tāi-tsì nā m̄ sī lí sóo siūnn --ê án-ne, 

你感覺愛按怎解決較好？
lí kám-kak ài án-nuá kái-kuat khah hó?

欲哪有可能會毋著啦。
Beh ná ū khó-lîng ē m̄-tio̍h --lah.

若是失覺察，
Nā-sī sit-kak-tshat, 

代誌就大條矣喔。
tāi-tsì tō tuā-tiâu --ah --ooh.

#山口#老師，
#山口# lāu-su, 

萬不二若有啥物代誌，
bān-put-jī nā ū siánn-mih tāi-tsì, 

到時陣你是愛擔這个責任喔。
kàu sî-tsūn lí sī ài tann tsit ê tsik-jīm --ooh.

這个責任我絕對會擔起來，
Tsit ê tsik-jīm guá tsua̍t-tuì ē tann --khí-lâi, 

你毋免煩惱。
lí m̄-bián huân-ló.

既然是按呢，
Kì-jiân sī án-ne, 

我就轉去想看覓咧，
guá tō tńg-khì siūnn khuànn-māi --leh, 

希望恁莫閣惹代誌矣唅。
hi-bāng lín mài koh jiá tāi-tsì --ah --hannh.

看著伊就討厭。
Khuànn-tio̍h i tō thó-ià.

毋管是警察抑是教務主任攏有夠無擔當，
M̄-kuán sī kíng-tshat ia̍h-sī kàu-bū tsú-jīm lóng ū-kàu bô tam-tng, 

代誌到這个坎站矣，
tāi-tsì kàu tsit ê khám-tsām --ah, 

我絕對欲共兇手掠出來。
guá tsua̍t-tuì beh kā hiong-tshiú lia̍h --tshut-lâi.

拄才主任閣叫阮莫閣惹代誌矣。
Tú-tsiah tsú-jīm koh kiò guán mài koh jiá tāi-tsì --ah.

按呢做敢有妥當？
Án-ne tsò kám ū thò-tòng?

我做恁的靠山，
Guá tsò lín ê khò-suann, 

恁是咧驚啥物啊！
lín sī leh kiann siánn-mih --ah!

若按呢你希望阮按怎做？
Nā án-ne lí hi-bāng gún án-nuá tsò?

交予我來處理就無問題矣。
Kau hōo guá lâi tshú-lí tō bô būn-tê --ah.

大小姐，
Tuā-sió-tsiá, 

歡迎喔大小姐。
huan-gîng --ooh tuā-sió-tsiá.

喂，
Eh, 

大小姐你來矣喔。
tuā-sió-tsiá lí lâi --ah --ooh.

#康繪姐#我有一點仔代誌想欲拜託恁呢。
#康繪姐# guá ū tsi̍t-tiám-á tāi-tsì siūnn-beh pài-thok --lín --neh.

按呢喔，
Án-ne --ooh, 

做你吩咐⿰無要緊，
tsò lí huan-hù bua̋-kín,

只要是你的代誌，
tsí-iàu sī lí ê tāi-tsì, 

阮會盡阮的力量共你鬥相共。
gún ē tsīn gún ê li̍k-liōng kā lí tàu-sann-kāng.

無毋著！
Bô m̄-tio̍h!

代誌若是按呢創乎，
Tāi-tsì nā-sī án-ne tshòng --honnh, 

一定會真好耍。
it-tīng ē tsin hó-sńg.

叫酒店的查某來共唌，
Kiò tsiú-tiàm ê tsa-bóo lâi kā siânn, 

敢會通？ 
kám ē thong?

我是聽講彼齒的不管是老的抑是少年的攏照搶呢，
Guá sī thiann-kóng hit-khí--ê put-kuán sī lāu--ê a̍h-sī siàu-liân--ê lóng tsiàu tshiúnn --neh, 

有夠惡質的啦！
ū-kàu ok-tsit --ê --lah!

所以逐家乎毋才會想出這个辦法欲共這个搶犯唌出來啊。
Sóo-í ta̍k-ke --honnh m̄-tsiah ē siūnn tshut tsit ê pān-huat beh kā tsit ê tshiúnn-huān siânn --tshut-lâi --ah. 

是講伊的朋友敢有法度？
Sī kóng i ê pîng-iú kám ū huat-tōo? 

歹勢乎！
Pháinn-sè --honnh! 

予恁等遐久。
Hōo lín tán hiah kú.

啥物啊，
Siánn-mih --ah, 

你欲親身出馬喔！
lí beh tshin-sin tshut-má --ooh!

啊無這款代誌，
Ah bô tsit khuán tāi-tsì, 

我會當拜託啥物人？
guá ē-tàng pài-thok siánn-mih lâng?

妝甲按呢袂輸敢若咧徛壁的。
Tsng kah án-ne bē-su kánn-ná leh khiā-piah--ê.

實在有夠倯喔！
Si̍t-tsāi ū-kàu sông --ooh!

看著你這个形我就無想欲搶矣。
Khuànn-tio̍h lí tsit ê hîng guá tō bô siūnn-beh tshiúnn --ah.

哎唷！
Ai-ioh! 

恁是知影啥，
Lín sī tsai-iánn siánn, 

這叫做倯閣有力，
tse kiò-tsò sông koh ū-la̍t, 

好耍閣袂趕。
hó-sńg koh buē kuánn.

按呢袂當完成任務啦！
Án-ne buē-tàng uân-sîng jīm-bū --lah!

放心啦！
Hòng-sim --lah! 

我閣有借一跤仿的的#LV#喔，
Guá koh ū tsioh tsi̍t kha hóng --ê ê #LV# --ooh, 

媠乎！
suí --honnh!

根本就看袂出來是好額人。
Kun-pún tō khuànn bē tshut-lâi sī hó-gia̍h-lâng.

敢會？
Kám ē?

這馬嘛無法度矣啦，
Tsit-má mā bô-huat-tōo --ah --lah, 

就按呢試看覓好矣。
tō án-ne tshì --khuànn-māi hó --ah.

對後壁看有夠成落翼仔的呢。
Uì āu-piah khuànn ū-kàu sîng làu-si̍t-á --ê --neh.

咱老師哪會妝甲按呢啦，
Lán lāu-su ná ē tsng kah án-ne --lah, 

實在是想無呢。
si̍t-tsāi sī siūnn bô --neh.

喂，
Eh, 

我買烏輪來矣，
guá bé oo-lián lâi --ah, 

緊來食。
kín lâi tsia̍h.

是按怎，
Sī-án-nuá, 

你欲歇睏矣諾？
lí beh hioh-khùn --ah --hioh?

腹肚枵矣啦！
Pak-tóo iau --ah --lah!

哇！
Uah! 

看起來足好食的呢。
Khuànn --khí-lâi tsiok hó-tsiah8 --ê --neh. 

熊的，
Hîm--ê, 

緊食啦！
kín tsia̍h --lah!

歹勢喔！
Pháinn-sè --ooh! 

我先食啦。
Guá sing tsia̍h --lah.

喂？
Eh? 

喂喂喂喂喂，
Ueh ueh ueh ueh ueh, 

喂，
eh, 

老師無去矣啦，
lāu-su bô--khì --ah --lah, 

無要緊乎？
bô iàu-kín --honnh?

哎唷！
Ai-ioh! 

⿰無要緊啦，
Bua̋-kín --lah, 

伊妝按呢真安全啦，
i tsng án-ne tsin an-tsuân --lah, 

無人對伊有興趣。
bô lâng tuì i ū hìng-tshù.

趁燒較緊食啦。
Thàn sio khah kín tsia̍h --lah.

我就知影代誌無遐爾仔簡單。
Guá tiō tsai-iánn tāi-tsì bô hiah-nī-á kán-tan.

喂，
Eh, 

#凱西#。
#凱西#.

#凱西#？
#凱西#?

#凱西#你看。
#凱西# lí khuànn.

笑死人，
Tshiò-sí-lâng, 

彼齒的也敢thú出來⿰予人看。
hit-khí--ê iā kánn thú --tshut-lâi hőng khuànn. 

毋知影敢有綴來，
M̄ tsai-iánn kám ū tuè --lâi, 

敢若親像閣徛咧遐仝款呢，
kánn-ná tshin-tshiūnn koh khiā leh hia kāng-khuán --neh, 

徛咧遐龜龜毛毛是咧創啥啦。
khiā leh hia ku-ku-moo-moo sī leh tshòng siánn --lah.

大小姐你放心啦，
Tuā-sió-tsiá lí hòng-sim --lah, 

就算愛我的命我嘛會保護你。
tiō sǹg ài guá ê miā guá mā ē pó-hōo --lí.

啊！
Ah! 

救人啊，
Kiù-lâng --ah, 

土匪啊！
thóo-huí --ah!

莫走！
Mài tsáu! 

莫走你無聽著喔。
Mài tsáu lí bô thiann --tio̍h --ooh. 

緊停落來啦！
Kín thîng --lo̍h-lâi --lah! 

警告你喔莫走！
Kíng-kò lí --ooh mài tsáu! 

#富士#！
#富士#! 

你共我較安份咧喔，
Lí kā guá khah an-hūn --eh --ooh, 

無我就予你好看。
bô guá tiō hōo lí hó-khuànn.

足疼的啦。
Tsiok thiànn --ê --lah.

#富士#你有要緊抑無？
#富士# lí ū iàu-kín a̍h bô?

滿天金條啦。
Muá thinn kim-tiâu --lah.

喂，
Eh, 

啊這箍到底是咧講啥？
ah tsit khoo tàu-té sī leh kóng siánn? 

#富士#乖喔，
#富士# kuai --ooh, 

毋通烏白來乎！
m̄-thang oo-pe̍h-lâi --honnh! 

啊，
Ah, 

救人啊！
kiù-lâng --ah ! 

啥人緊來救我。
siánn-lâng kín lâi kiù --guá.

敢若是#山美#老師的聲呢。
Kánn-ná sī #山美# lāu-su ê siann --neh.

喂，
Eh, 

敢是？
kám sī?

緊來救人啊！
Kín lâi kiù-lâng --ah!

害矣啦！
Hāi --ah --lah!

救人喔！
Kiù-lâng --ooh!

你是咧喝啥啦？
Lí sī leh huah sánn --lah? 

哎喲喂！
Ai-iō-uê!

緊咧啦，
Kín --leh --lah, 

我去予伊掠著矣！
guá khì hōo i lia̍h--tio̍h --ah!

是我去予你掠著呢！
Sī guá khì hōo lí lia̍h--tio̍h --neh!

較緊咧啦！
Khah kín --eh --lah!

#山美#莫予伊走去。
#山美# mài hōo i tsáu--khì.

去死！
khì sí!

實在是有夠兩光的啦。
Si̍t-tsāi sī ū-kàu lióng-kong --ê --lah.

你閣講，
Lí koh kóng, 

拄才有夠危險的呢。
tú-tsiah ū-kàu huî-hiám --ê --neh. 

這个人看起來哪會遮爾臭老啊。
Tsit ê lâng khuànn --khí-lâi ná ē tsiah-nī tshàu-lāu --ah.

逐家會使起來矣，
Ta̍k-ke ē-sái --khí-lâi --ah, 

我看這齒的已經袂振袂動矣。
guá khuànn tsit-khí--ê í-king buē-tín-buē-tāng --ah.

Peh起來啦，
Peh --khí-lâi --lah, 

哎唷，
aih-ioh, 

有夠重的啦。
ū-kàu tāng --ê --lah.

按怎，
Án-nuá, 

敢是咱學校的人？
kám sī lán ha̍k-hāu ê lâng?

照我看應該毋是。
Tsiàu guá khuànn ìng-kai m̄ sī.

咱學校無這个人啊。
Lán ha̍k-hāu bô tsit ê lâng --ah.

你敢有確定？
Lí kám ū khak-tīng? 

有可能是別年仔的啊。
Ū khó-lîng sī pa̍t-nî-á --ê --ah.

嘿啊，
Hennh --ah, 

這个人乎絕對毋是咱學校的啦。
tsit ê lâng --honnh tsua̍t-tuì m̄ sī lán ha̍k-hāu --ê --lah.

學校欲哪有遮老的學生仔啦。
Ha̍k-hāu beh ná ū tsiah lāu ê ha̍k-sing-á --lah.

雖然咱學校⿰予人刊報紙足濟改矣，
Sui-jiân lán ha̍k-hāu hőng khan pò-tsuá tsiok tsē kái --ah, 

猶毋過⿰予人呵咾，
iah-m̄-koh hőng o-ló, 

這是頭#一#擺呢。
tse sī thâu #tsi̍t# pái --neh.

我就知影這款代誌絕對毋是咱學校的學生做的。
Guá tiō tsai-iánn tsit khuán tāi-tsì tsua̍t-tuì m̄ sī lán ha̍k-hāu ê ha̍k-sing tsò --ê.

嘿嘿，
Heh heh, 

著啊，
tio̍h --ah, 

我嘛是按呢想的。
guá mā sī án-ne siūnn --ê.

誤會總算過去矣。
Gōo-huē tsóng sǹg kuè--khì --ah.

就是啊，
Tiō sī --ah, 

咱學校攏是好學生。
lán ha̍k-hāu lóng sī hó ha̍k-sing. 

歹人去予掠起來，
Pháinn-lâng khì hōo lia̍h --khí-lâi, 

實在是足安慰的。
si̍t-tsāi sī tsiok an-uì --ê. 

哈哈哈哈哈。
Ha ha ha ha ha.

聽講是你親身出馬去做餌喔。
Thiann-kóng sī lí tshin-sin tshut-má khì tsò jī --ooh.

有影才通講呢。
Ū-iánn tsiah thang kóng --neh. 

佳哉有恁逐家來共我救，
Ka-tsài ū lín ta̍k-ke lâi kā guá kiù, 

若無親像我生甲遮爾媠，
nā-bô tshan-tshiūnn guá sinn kah tsiah-nī suí, 

後果是不堪設想喔。
hiō-kó sī put-kham siat-sióng --ooh.

喔，
Ooh, 

#小內#in腳數閣袂䆀啊。
#小內# in kioh-siàu koh bē-bái --ah.

#小內#啊，
#小內# --ah, 

你是按怎共講的唅？
lí sī án-nuá kā kóng --ê --hannh? 

哪會in咧講的佮咱做的無啥仝款唅？
Ná ē in leh kóng --ê kah lán tsò --ê bô siánn kāng-khuán --hannh?

無啊，
Bô --ah, 

哪會無仝，
ná ē bô-kâng, 

人我攏嘛老實講啊！
lâng guá lóng mā láu-si̍t kóng --ah!

莫假矣啦！
Mài ké --ah --lah!

歹勢啦！
Pháinn-sè --lah! 

啊就記者共我問，
Ah tō kì-tsiá kā guá mn̄g, 

我就講是我𤆬恁去掠的哩。
guá tō kóng sī guá tshuā lín khì lia̍h --ê --lih.

你這个厚面皮的。
Lí tsit ê kāu-bīn-phuê --ê.

啥貨啊，
Siánn-hè --ah, 

你當做你是阮的老大喔。
lí tòng-tsuè lí sī gún ê láu-tuā --ooh.

較早睏咧較有眠啦，
Khah tsá khùn --eh khah ū bîn --lah, 

你是啥物時陣接受採訪的，
lí sī siánn-mih sî-tsūn tsiap-siū tshái-hóng --ê, 

你講。
lí kóng.

歹勢啦！ 
Pháinn-sè --lah!

咱大小姐的學生哪有可能是歹囝唅？
Lán tuā-sió-tsiá ê ha̍k-sing ná ū khó-lîng sī pháinn-kiánn --hannh? 

猶閣有啊，
Iah-koh ū --ah, 

大小姐你實在無適合金頭鬃啦。
tuā-sió-tsiá lí si̍t-tsāi bô sik-ha̍p kim thâu-tsang --lah. 

烏溜溜的頭鬃乎閣加上媠噹噹的#日本衫#，
Oo-liu-liu ê thâu-tsang --honnh koh kā-siōng suí-tang-tang ê #Ji̍t-pún-sann#, 

按呢毋才是大小姐的本性啦！
án-ne m̄-tsiah sī tuā-sió-tsiá ê pún-sìng --lah! 

下回「#大江戶#組的危機」，
Ē huê “#Tuā-kang-hōo# tsoo ê guî-ki”, 

絕對豪氣萬千啦。
tsua̍t-tuì hô-khì bān-tshian --lah.

