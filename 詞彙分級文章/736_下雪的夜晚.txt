736 下雪的夜晚

無可能啊！
Bô khó-lîng --ah! 

這哪有可能！
Tse ná ū khó-lîng! 

我、我的名繡佇頂頭。
Guá, guá ê miâ siù tī tíng-thâu.

因為這个手套就是欲送予你的嘛。
In-uī tsit ê tshiú-thò tiō sī beh sàng hōo --lí ê --mah.

敢、敢講，
Kám, kám kóng, 

真是爸爸伊，
tsin sī pa--pah i, 

猶毋過舊年阮爸爸#聖誕節#的時陣。
iah-m̄-koh kū-nî Gún pa--pah #聖誕節# ê sî-tsūn.

阿叔講伊摔落去橋跤的時陣，
A-tsik kóng i siak lo̍h-khì kiô-kha ê sî-tsūn, 

連手套嘛鬥陣摔落去。
liân tshiú-thò mā tàu-tīn siak lo̍h-khì. 

猶毋過，
Iah-m̄-koh, 

彼个時陣紙袋仔規个攏飛出去啊！
hit ê sî-tsūn tsuá-tē-á kui-ê lóng pue --tshut-khì --ah! 

所以尾仔無法度送到你的手頭。
Sóo-í bé--á bô-huat-tōo sàng kàu lí ê tshiú-thâu. 

阿叔實在足無細膩的呢。
A-tsik si̍t-tsāi tsiok bô sè-jī --ê --neh!

所以講伊變做魔神仔，
Sóo-í kóng i piàn-tsò môo-sîn--á, 

提這去拜託你是毋？
the̍h tse khì pài-thok --lí sī --m̄? 

講這个物件是我一直想欲挃的是毋？
Kóng tsit ê mi̍h-kiānn sī guá it-ti̍t siūnn-beh ti̍h --ê sī --m̄?

著啊！
Tio̍h --ah!

啊若按呢伊講一年前的彼工，
Iah nā án-ne i kóng tsi̍t nî tsîng ê hit kang, 

伊就是走去買這个，
i tō sī tsáu khì bé tsit ê, 

是無唅？
sī --bô --hannh?

這我欲哪會知啦？
Tse guá beh ná ē tsai --lah? 

啥物這工彼工？
Siánn-mih tsit kang hit kang? 

我也毋是恁爸爸，
Guá ā m̄ sī lín pa--pah, 

嘛毋是賣野球手套的啊！
mā m̄ sī bē iá-kiû tshiú-thò --ê --ah!

賣野球手套的，
Buē iá-kiû tshiú-thò --ê, 

著啦！
tio̍h --lah! 

我⿰來去問這个頭家就知矣！
Guá la̋i mn̄g tsit ê thâu-ke tiō tsai --ah! 

你看，
Lí khuànn, 

遮有店名呢！
tsia ū tiàm-miâ --neh! 

毋知影in閣會記得舊年發生的代誌無。
M̄ tsai-iánn in koh ē-kì-eh kū-nî huat-sing ê tāi-tsì --bô. 

希望in會記得。
Hi-bāng in ē-kì-eh.

著啊！
Tio̍h --ah! 

in若會記得就好矣！
In nā ē-kì-eh tō hó --ah! 

啊！
Ah! 

若是按呢你就會相信我講的話矣，
Nā-sī án-ne lí tiō ē siong-sìn guá kóng ê uē --ah, 

著無？
tio̍h --bô?

Mh，
Mh, 

我才毋相信有啥物魔神仔。
guá tsiah m̄ siong-sìn ū siánn-mih môo-sîn-á.

你足鐵齒的呢。
Lí tsiok thih-khí --ê --neh!

應該是舊年的十二月二四買的才著啦。
Ing-kai sī kū-nî ê tsa̍p-jī gue̍h jī-sì bué --ê tsiah tio̍h --lah.

舊年的今仔日#聖誕夜#喔，
Kū-nî ê kin-á-ji̍t #聖誕夜# --ooh, 

#たかひと#，
#たかひと#, 

#貴人#，
#貴人#, 

啊！
ah!

是麵店的頭家啦。
sī mī-tiàm ê thâu-ke --lah!

就是伊啦。
Tiō sī i --lah.

喔，
Ooh, 

彼个喔！
hit ê --ooh!

我記甲足清楚的，
Guá kì kah tsiok tshing-tshó --ê, 

佇咧幾若年前開始乎，
tī-leh kuí-nā nî tsîng khai-sí --honnh, 

伊就定定來阮店裡，
i tō tiānn-tiānn lâi gún tiàm--e, 

真認真佇咧看手套。
tsin jīn-tsin tī-leh khuànn tshiú-thò.

足濟年前，
Tsiok tsē nî tsîng, 

伊就開始，
i tō khai-sí,

後來伊總算佇咧舊年來買矣。
Āu--lâi i tsóng sǹg tī-leh kū-nî lâi bué --ah.

是啊，
Sī --ah, 

而且是佇一個月進前就已經付定金矣，
lî-tshiánn sī tī tsi̍t kò gue̍h tsìn-tsîng tō í-king hù tiānn-kim --ah, 

結果伊煞袂記得共咱講欲繡名啦！
kiat-kó i suah bē-kì-lit kā lán kóng beh siù miâ --lah!

佇#聖誕夜#彼暝阮欲歇睏的時陣啊，
Tī #聖誕夜# hit mê gún beh hioh-khùn ê sî-tsūn --ah, 

伊提尾款雄雄趕來，
i the̍h bué-khuán hiông-hiông kuánn --lâi, 

我共講，
guá kā kóng, 

過轉工透早才繡，
kè-tńg-kang thàu-tsá tsiah siù, 

猶毋過伊就拜託我講愛隨替伊繡啊！
iah-m̄-koh i tō pài-thok guá kóng ài suî thè i siù --ah! 

講佇咧二十五號早起一定著愛攢予好勢。
Kóng tī-leh lī-tsa̍p-gōo hō tsái-khí it-tīng to̍h-ài tshuân hōo hó-sè. 

伊講欲包裝做是#聖誕老人#的禮物。
I kóng beh pau-tsong tsò sī #聖誕老人# ê lé-bu̍t. 

囥佇咧枕頭邊仔，
khǹg tī-leh tsím-thâu pinn--á, 

欲予in後生一个驚喜啦！
beh hōo in hāu-sinn tsi̍t ê kiann-hí --lah! 

伊猶閣講手套買予伊以後欲佮in後生鬥陣來練接球，
I iah-koh kóng tshiú-thò bué hōo i í-āu beh kah in hāu-sinn tàu-tīn lâi liān tsiap kiû, 

閣講家己毋捌投過球，
koh kóng ka-kī m̄ bat tâu-kuè kiû, 

毋知影有法度抑無法度啦。
m̄ tsai-iánn ū huat-tōo a̍h bô-huat-tōo --lah.

我閣共伊講，
Guá koh kā i kóng, 

全國可能干焦你無投過球矣啦，
tsuân-kok khó-lîng kan-na lí bô tâu-kuè kiû --ah --lah, 

你上好趕緊開始練習。
lí siōng-hó kuánn-kín khai-sí liān-si̍p.

無毋著、無毋著啦！ 
Bô m̄-tio̍h, bô m̄-tio̍h --lah!

哈哈哈哈。
Ha ha ha ha.

彼个人、彼个人就是阮爸爸，
Hit ê lâng, hit ê lâng tō sī gún pa--pah, 

是我的爸爸。
sī guá ê pa--pah.

原來是按呢喔，
Guân-lâi sī án-ne --ooh, 

啊你毋就是伊的，
ah lí m̄ tiō sī i ê, 

乎，
honnh, 

啊著啦，
ah tio̍h --lah, 

恁老爸人好無？
lín lāu-pē lâng hó --bô?

你實在足戇呢，
Lí si̍t-tsāi tsiok gōng --neh, 

哪會問這種代誌啊！
ná ē mn̄g tsit tsióng tāi-tsì --ah!

你哪會按呢講啦！
Lí ná ē án-ne kóng --lah! 

我嘛想袂到講伊已經過身矣！
Guá mā siūnn buē kàu kóng i í-king kuè-sin --ah! 

而且就佇咧彼工。
Jî-tshiánn tō tī-leh hit kang. 

啊著啦，
Ah tio̍h --lah, 

今仔日是伊的對年啊。
kin-á-ji̍t sī i ê tuì-nî --ah.

結果彼个手套變做in老爸的遺物。
Kiat-kó hit ê tshiú-thò piàn-tsò in lāu-pē ê uî-bu̍t.

#貴人#，
#貴人#, 

實在足好的呢，
si̍t-tsāi tsiok hó --ê --neh, 

你這馬總算攏知影矣乎。
lí tsit-má tsóng sǹg lóng tsai-iánn --ah --honnh. 

哈哈，
Ha ha, 

我嘛感覺足歡喜的喔，
guá mā kám-kak tsiok huann-hí --ê --ooh, 

總算會用得共彼跤紙袋仔講再見啦！
tsóng sǹg ē-īng-eh kā hit kha tsuá-tē-á kóng tsài-kiàn --lah! 

阿叔伊其實嘛足想欲做#聖誕老人#的喔。
A-tsik i kî-si̍t mā tsiok siūnn-beh tsò #聖誕老人# --ê --ooh.

細漢的時陣，
Sè-hàn ê sî-tsūn, 

我嘛正經想講有#聖誕老人#，
guá mā tsìng-king siūnn kóng ū #聖誕老人#, 

因為知影阮兜無錢，
in-uī tsai-iánn gún tau bô tsînn, 

所以袂用得共爸母討物件，
sóo-í buē-īng-eh kā pē-bú thó mi̍h-kiānn, 

猶毋過若是#聖誕老人#就毋免考慮遐濟，
iah-m̄-koh nā-sī #聖誕老人# tō m̄-bián khó-lū hiah tsē, 

會用得放心仔開喙矣。
ē-īng-eh hòng-sim--á khui tshuì --ah. 

因為#聖誕老人#是免費的，
In-uī #聖誕老人# sī bián-huì --ê, 

所以我決心欲叫伊送我野球的手套。
sóo-í guá kuat-sim beh kiò i sàng guá iá-kiû ê tshiú-thò.

是按怎欲挃彼唅？
Sī án-tsuánn beh ti̍h he --hannh?

我共你講，
Guá kā lí kóng, 

我是一个野球的球迷，
guá sī tsi̍t ê iá-kiû ê kiû-bê, 

這馬想起來就感覺足好笑的。
tsit-má siūnn --khí-lâi tō kám-kak tsiok hó-tshiò --ê. 

對我來講，
Tuì guá lâi kóng, 

#聖誕夜#是每年一擺足重要的日子。
#聖誕夜# sī muí nî tsi̍t pái tsiok tiōng-iàu ê ji̍t-tsí. 

手套，
Tshiú-thò, 

手套，
tshiú-thò, 

手套啦！
tshiú-thò --lah! 

透早peh起來，
Thàu-tsá peh --khí-lâi, 

襪仔內底逐年攏有貯一寡小小的禮物。
be̍h-á lāi-té ta̍k nî lóng ū té tsi̍t-kuá sió-sió ê lé-bu̍t. 

我提著的毋是野球手套啦！
Guá the̍h--tio̍h --ê m̄ sī iá-kiû tshiú-thò --lah! 

#聖誕老人#有夠凍霜的。
#聖誕老人# ū-kàu tàng-sng --ê.

哈哈哈哈哈！
Ha ha ha ha ha! 

好矣啦！
Hó --ah --lah! 

莫為難伊啊！
Mài uî-lân --i --ah!

#聖誕老人#乎愛送物件予全世界的#小朋友#啊。
 #聖誕老人# --honnh ài sàng mn̍gh-kiānn hōo tsuân-sè-kài ê #小朋友# --ah.

哈哈哈。
Ha ha ha.

若是收著野球的手套，
Nā-sī siu-tio̍h iá-kiû ê tshiú-thò, 

你愛陪我練習接球喔，
lí ài puê guá liān-si̍p tsiap kiû --ooh, 

咱講好矣喔！
lán kóng hó --ah --ooh!

哈哈哈哈哈，
Ha ha ha ha ha, 

練習接球喔！
liān-si̍p tsiap kiû --ooh! 

按呢著愛叫#貴人#共我教呢！
Án-ne to̍h-ài kiò #貴人# kā guá kà --neh!

就是講啊！
Tō sī kóng --ah!

我仝款是對#聖誕老人#足相信的，
Guá kāng-khuán sī tuì #聖誕老人# tsiok siong-sìn --ê, 

我感覺真歡喜，
guá kám-kak tsin huann-hí,

猶毋過，
iah-m̄-koh, 

小學二年彼年的#聖誕節#。
sió-ha̍k lī nî hit nî ê #聖誕節#.

啊，
Ah, 

哥哥、哥哥。
ko--koh, ko--koh.

阮兩个人的襪仔內底攏貯半塊餅，
Gún nn̄g ê lâng ê be̍h-á lāi-té lóng té puànn tè piánn, 

彼个時陣我才發現講，
hit ê sî-tsūn guá tsiah huat-hiān kóng, 

其實#聖誕老人#，
kî-si̍t #聖誕老人#, 

就是我的爸爸佮我的媽媽。
tō sī guá ê pá-pah kah guá ê má-mah.

啊？
Ah?

因為前一暗仔，
In-uī tsîng tsi̍t-àm--á, 

阮爸佮阮媽去參加厝邊的喪禮，
gún pah kah gún mah khì tsham-ka tshù-pinn ê song-lé, 

彼是喪禮用的餅呢！
he sī song-lé iōng ê piánn --neh!

#聖誕老人#實在足凍霜的。
#聖誕老人# si̍t-tsāi tsiok tàng-sng --ê.

喔，
Ooh, 

𠢕早#貴人#，
gâu-tsá #貴人#, 

聽講今年又閣摃龜矣喔？
thiann-kóng kin-nî iū-koh kòng-ku --ah --ooh?

啊，
Ah, 

袂用得按呢講啦，
bē-īng-eh án-ne kóng --lah, 

無的確是我咧睏進前一直想欲食甜的餅的關係啦。
bô-tik-khak sī guá teh khùn tsìn-tsîng it-ti̍t siūnn-beh tsia̍h tinn ê piánn ê kuan-hē --lah.

哥哥你是大飯桶。
Ko-ko lí sī tuā pūn-tháng.

哈哈哈哈哈。
Ha ha ha ha ha.

總有一工乎，
Tsóng ū tsi̍t kang --honnh, 

一定會等著的啦，
it-tīng ē tán--tio̍h --ê --lah! 

紲落著愛練習接球，
Suà--lo̍h to̍h-ài liān-si̍p tsiap kiû, 

著無？
tio̍h --bô?

自從發現其實無#聖誕老人#這層代誌了後，
Tsū-tsiông huat-hiān kî-si̍t bô #聖誕老人# tsit tsân tāi-tsì liáu-āu, 

我閣一擺體會著阮厝內正經足散赤，
guá koh tsi̍t pái thé-huē tio̍h gún tshù-lāi tsìng-king tsiok sàn-tshiah, 

這嘛予我足驚惶的，
tse mā hōo guá tsiok kiann-hiânn --ê, 

阮毋是普通的散赤，
gún m̄ sī phóo-thong ê sàn-tshiah, 

是散赤甲將喪禮用的餅提來做禮物呢。
sī sàn-tshiah kah tsiong song-lé iōng ê piánn the̍h-lâi tsò lé-bu̍t --neh.

就是講meh。
Tiō sī kóng --meh.

哈哈，
Ha ha, 

就是按呢啊，
tiō sī án-ne --ah, 

猶毋過嘛按呢予我知影講#聖誕老人#其實並毋是免費。
iah-m̄-koh mā án-ne hōo guá tsai-iánn kóng #聖誕老人# kî-si̍t pīng m̄ sī bián-huì. 

對彼个時陣開始我就放棄想欲愛有我家己的野球手套矣！
Uì hit ê sî-tsūn khai-sí guá tō hòng-khì siūnn-beh ài ū guá ka-kī ê iá-kiû tshiú-thò --ah!

#貴人#，
#貴人#, 

我感覺你實在是有夠乖的，
guá kám-kak lí si̍t-tsāi sī ū-kàu kuai --ê, 

我佮你喔袂比得啦！
guá kah lí --ooh buē-pí-eh --lah!

第二年，
Tē-jī nî, 

欲到#聖誕節#的時陣。
beh kàu #聖誕節# ê sî-tsūn.

#聖誕節#，
#聖誕節#, 

謼若到#聖誕節#恁逐家就足歡喜的啦！
hooh nā kàu #聖誕節# lín ta̍k-ke tō tsiok huann-hí --ê --lah! 

其實這#聖誕節#啊，
Kî-si̍t tse #聖誕節# --ah, 

是耶穌基督的生日啦！
sī Iâ-soo ki-tok ê senn-ji̍t --lah! 

啊別人佇咧過生日，
Ah pa̍t-lâng tī-leh kuè senn-ji̍t, 

啊恁是佮人提啥物禮物啦！
ah lín sī kah lâng the̍h siánn-mih lé-bu̍t --lah! 

唅！
Hannh!

因為現代人趕風神啦，
In-uī hiān-tāi lâng kuánn hong-sîn --lah, 

所以過節的氣氛喔，
sóo-í kuè-tseh ê khì-hun --ooh,

一年比一年嚴重啦！
 tsi̍t nî pí tsi̍t nî giâm-tiōng --lah! 

老師真正感覺足悲哀的，
Lāu-su tsin-tsiànn kám-kak tsiok pi-ai --ê, 

啊恁敢誠實真虔誠佇咧慶祝#聖誕節#？
ah lín kám tsiânn-si̍t tsin khiân-sîng tī-leh khìng-tsiok #聖誕節#?

天公伯仔正經共我鬥相共。
Thinn-kong-peh--á tsìng-king kā guá tàu-sann-kāng.

#八角老師#講的喔！
#八角老師# kóng --ê --ooh!

著啊，
Tio̍h --ah, 

是#八角老師#講的。
sī #八角老師# kóng --ê.

誠害呢，
Tsiânn hāi --neh, 

這个#八角老師#嘛傷過現實矣！
tsit ê #八角老師# mā siunn kè hiān-si̍t --ah!

我聽講乎有足濟家長去抗議#八角老師#破壞囡仔的美夢呢！
Guá thiann-kóng --honnh ū tsiok tsē ka-tiúnn khì khòng-gī #八角老師# phò-hāi gín-á ê bí-bāng --neh!

若按呢#貴人#啊！
Nā án-ne #貴人# --ah! 

你今年無愛挃野球的手套矣是無？
Lí kin-nî bô ài ti̍h iá-kiû ê tshiú-thò --ah sī --bô?

我無愛挃矣啦！
Guá bô ài ti̍h --ah --lah! 

我的美夢攏予#八角老師#破壞去矣！
Gúa ê bí-bāng lóng hōo #八角老師# phò-hāi --khì --ah! 

就算講無野球的手套，
Tō sǹg kóng bô iá-kiû ê tshiú-thò, 

我猶是會用得摃棒球，
guá á sī ē-īng-eh kòng pāng-kiû, 

因為我真厲害啊！
in-uī guá tsin lī-hāi --ah!

啊？
Ah? 

喔原來是按呢喔！
Ooh guân-lâi sī án-ne --ooh!

著啊就是按呢啊！
Tio̍h --ah tō sī án-ne --ah!

才毋是按呢咧！
Tsiah m̄ sī án-ne --leh! 

伊講毋著矣啦！
I kóng m̄-tio̍h --ah --lah!

阮爸爸細漢的時陣就予人叫去麵店仔鬥相共。
Gún pa--pah sè-hàn ê sî-tsūn tō hōo lâng kiò khì mī-tiàm-á tàu-sann-kāng. 

伊一直攏佇咧作穡，
I it-ti̍t lóng tī-leh tsoh-sit, 

所以對學校猶閣有𨑨迌的代誌，
sóo-í tuì ha̍k-hāu iah-koh ū tshit-thô ê tāi-tsì, 

伊完全攏毋知影。
i uân-tsuân lóng m̄ tsai-iánn. 

對野球的規則嘛是仝款。
Tuì iá-kiû ê kui-tsik mā sī kĀng-khuán. 

尾仔，
Bé--á, 

阮兜#聖誕節#彼工，
gún tau #聖誕節# hit kang, 

就無咧送禮物矣，
tō bô leh sàng lé-bu̍t --ah, 

按呢我嘛感覺加足輕鬆的，
án-ne guá mā kám-kak ke tsiok khin-sang --ê, 

因為按呢，
in-uī án-ne, 

阮爸佮阮媽就毋免增加無必要的負擔矣！
gún pah kah gún mah tō m̄-bián tsing-ka bô pit-iàu ê hū-tam --ah!

你喔！
Lí --ooh! 

有影真乖啦！
Ū-iánn tsin kuai --lah! 

猶毋過真濟乖囡仔攏嘛足可憐的。
Iah-m̄-koh tsin tsuē kuai gín-á lóng mā tsiok khó-liân --ê.

Mh，
Mh, 

到尾仔我根本就無彼个心情啊！ 
kàu bé--á guá kun-pún tō bô hit ê sim-tsîng --ah! 

諾！
Hioh!

升高年的了後，
Sing ko-nî--ê liáu-āu,

歇睏日著愛去足遠的所在比賽，
hioh-khùn-ji̍t to̍h-ài khì tsiok hn̄g ê sóo-tsāi pí-sài, 

啊若無就是愛練規工的球，
iah nā-bô tō sī ài liān kui kang ê kiû, 

我根本就綴in袂著。
guá kun-pún tō tè in buē tio̍h. 

哪有可能佮in鬥陣去啦！
Ná ū khó-lîng kah in tàu-tīn khì --lah! 

我歇睏的時陣，
Guá hioh-khùn ê sî-tsūn, 

著愛鬥相共照顧小弟佮小妹，
to̍h-ài tàu-sann-kāng tsiàu-kòo sió-tī kah sió-bē, 

有時陣嘛愛去店裡鬥相共，
ū sî-tsūn mā ài khì tiàm--e tàu-sann-kāng, 

我咧顧店的時陣我看足濟書的，
guá teh kòo tiàm ê sî-tsūn guá khuànn tsiok tsē tsu --ê, 

其實本來我就真愛看書，
kî-si̍t pún-lâi guá tō tsin ài khuànn tsu, 

這總比戇戇仔坐咧遐顧店較好。
tse tsóng pí gōng-gōng-á tsē leh hia kòo tiàm khah hó.

聽話的囡仔足無簡單的。
Thiann-uē ê gín-á tsiok bô kán-tan --ê.

猶毋過我過了真快樂啊！
Iah-m̄-koh guá kuè liáu tsin khuài-lo̍k --ah! 

雖然講阮兜真散赤，
Sui-jiân kóng gún tau tsin sàn-tshiah, 

後來就是舊年小學六年的#聖誕節#。
āu--lâi tō sī kū-nî sió-ha̍k la̍k nî ê #聖誕節#. 

唅？
Hannh? 

比賽？
Pí-sài?

Mh，
Mh, 

代替#聖誕#同樂會來舉行紅白兩隊的比賽，
tāi-thè #聖誕# tông-lo̍k-huē lâi kú-hîng âng pe̍h nn̄g tuī ê pí-sài, 

上優秀的選手會用得得著教練送的野球手套喔。
siōng iu-siù ê suán-tshiú ē-īng-eh tit-tio̍h kàu-liān sàng ê iá-kiû tshiú-thò --ooh.

野球手套？
Iá-kiû tshiú-thò?

#貴人#你嘛來參加啊！
#貴人# lí mā lâi tsham-ka --ah! 

你無的確會用得得著上優秀的選手獎喔！
Lí bô-tik-khak ē-īng-eh tit-tio̍h siōng iu-siù ê suán-tshiú-tsióng --ooh!

啊！
Ah!

這擺正經是免費就會當提著野球手套的機會。
Tsit pái tsìng-king sī bián-huì tō ē-tàng the̍h-tio̍h iá-kiû tshiú-thò ê ki-huē. 

我感覺家己應該會當得著上優秀的選手獎。
Guá kám-kak ka-kī ing-kai ē-tàng tit-tio̍h siōng iu-siù ê suán-tshiú-tsióng. 

猶毋過，
Iah-m̄-koh, 

就佇咧比賽彼一工的早起，
tō tī-leh pí-sài hit tsi̍t kang ê tsái-khí, 

阮媽陪阮阿媽去病院，
gún mah puê gún a-má khì pīnn-īnn, 

結果，
kiat-kó, 

我嘛只好放棄比賽去顧店。
guá mā tsí-hó hòng-khì pí-sài khì kòo tiàm.

喔，
Ooh, 

你實在乖甲無話講呢！
lí si̍t-tsāi kuai kah bô uē kóng --neh!

猶毋過，
Iah-m̄-koh, 

彼工店裡實在攏無啥物代誌，
hit kang tiàm--e si̍t-tsāi lóng bô siánn-mih tāi-tsì, 

我就咧想講，
guá tō leh siūnn-kóng, 

早若知我就去比賽就好矣！
tsá nā tsai guá tō khì pí-sài tō hó --ah! 

按呢我就會當有家己的野球手套矣，
Án-ne guá tō ē-tàng ū ka-kī ê iá-kiû tshiú-thò --ah, 

我愈想愈鬱卒。
guá lú siūnn lú ut-tsut.

我轉來矣！
Guá tńg--lâi --ah! 

哎啊誠害呢！
Ai-iah tsiânn hāi --neh! 

哪會一个人客都攏無啊？
Ná ē tsi̍t ê lâng-kheh to lóng bô --ah? 

人客攏去予彼个新開的西餐廳搶去矣！
Lâng-kheh lóng khì hōo hit ê sin khui ê se-tshan-thiann tshiúnn--khì --ah! 

⿰啥人叫#聖誕節#本來就是外國人的節日啊！
Siáng kiò #聖誕節# pún-lâi tō sī guā-kok-lâng ê tseh-ji̍t --ah! 

哈哈。
Ha ha. 

啊著啦#貴人#，
Ah tio̍h --lah #貴人#, 

咱來去拍野球好無？
lán lâi-khì phah iá-kiû hó --bô?

猶毋過我愛留咧遮顧店。
Iah-m̄-koh guá ài lâu leh tsia kòo tiàm.

橫直今仔日啊無可能有人客會來啦！
Huînn-ti̍t kin-á-ji̍t ah bô khó-lîng ū lâng-kheh ē lâi --lah!

這馬去嘛無路用矣！
Tsit-má khì mā bô-lōo-īng --ah! 

今仔日是比賽，
Kin-á-ji̍t sī pí-sài, 

已經傷慢矣！
í-king siunn bān --ah!

啊#貴人#啊，
Ah #貴人# --ah, 

你哪會一个面懊嘟嘟啦！
lí ná ē tsi̍t ê bīn àu-tū-tū --lah! 

好啦！
Hó --lah! 

行！
Kiânn! 

緊來去！
Kín lâi-khì!

爸，
Pah,

你是咧創啥啦！
lí sī leh tshòng siánn --lah! 

這是圖書館借的呢，
Tse sī tôo-su-kuán tsioh --ê --neh, 

若挵歹愛賠的啦！
nā lòng pháinn ài puê --ê --lah! 

你是咧創啥啦！
Lí sī leh tshòng siánn --lah!

唉！
Haih! 

你管伊是愛賠抑是免賠。
Lí kuán i sī ài puê a̍h sī bián puê, 

查埔人毋通將錢掛咧喙裡，
ta-poo-lâng m̄-thang tsiong tsînn kuà leh tshuì--e, 

像這號物件乎，
tshiūnn tsit lō mi̍h-kiānn --honnh, 

爸爸會替你修理，
pa--pah ē thè lí siu-lí, 

免煩惱，
bián huân-ló, 

所以，
sóo-í, 

緊來去，
kín lâi-khì, 

咱拍一个#紅不讓#予看！
lán phah tsi̍t ê #紅不讓# hōo khuànn!

去嘛無路用矣啦，
Khì mā bô-lōo-īng --ah --lah, 

你根本就毋知影啥物號做野球！
lí kun-pún tō m̄ tsai-iánn siánn-mih hō-tsò iá-kiû!

你是按怎啦，
Lí sī án-nuá --lah, 

這號代誌有啥物通好哭啦！
tsit lō tāi-tsì ū siánn-mih thang hó khàu --lah!

我上討厭爸爸矣啦！
Guá siōng thó-ià pa--pah --ah --lah! 

你去死死咧好矣啦！
Lí khì sí-sí-eh hó --ah --lah!

我咧。
Guá --leh.

暗時轉到厝了後，
Àm-sî tńg kàu tshù liáu-āu, 

看著一个雞卵糕。
khuànn-tio̍h tsi̍t ê kue-nn̄g-ko.

Uah！
Uah!

這是店內人客送的喔。
Tse sī tiàm-lāi lâng-kheh sàng --ê --ooh.

啊，
Ah, 

袂用得啦，
bē-īng-eh --lah, 

等爸爸有轉來才食。
tán pa--pah ū tńg--lâi tsiah tsia̍h.

好啦，
Hó --lah, 

小忍耐一下就好矣，
sió lím-nāi --tsi̍t-ē tō hó --ah, 

莫吼矣喔！
mài hàu --ah --ooh!

猶毋過阮一直等一直等，
Iah-m̄-koh gún it-ti̍t tán it-ti̍t tán, 

阮爸爸一直攏無轉來。
gún pa--pah it-ti̍t lóng bô tńg--lâi.

奇怪是毋是⿰啥人揣伊去啉燒酒唅？
Kî-kuài sī m̄ sī siáng tshuē i khì lim sio-tsiú --hannh? 

啊無咱先食好矣啦！
Ah-bô lán sing tsia̍h hó --ah --lah!

啊？
Ah? 

敢會用得？
Kánn ē-īng-eh?

會用得啊，
Ē-īng-eh --ah, 

就當做是伊的處罰好矣！
tō tòng-tsò sī i ê tshú-hua̍t hó --ah!

外口已經開始咧落雪矣！
Guā-kháu í-king khai-sí teh lo̍h-seh --ah! 

猶毋過阮爸爸一直猶未轉來，
Iah-m̄-koh gún pa--pah it-ti̍t á-bē tńg--lâi, 

我本來是咧彼暗欲佮伊會失禮，
guá pún-lâi sī leh hit àm beh kah i huē-sit-lé, 

隔轉工的早起。
keh-tńg-kang ê tsái-khí.

有人佇咧無？
Ū lâng tī--leh --bô? 

害矣啦！
Hāi --ah --lah! 

有人佇咧無？
Ū lâng tī--leh --bô? 

緊開門啊！
Kín khui-mn̂g --ah!

爸、爸，
Pah, pah, 

阮爸爸伊猶未佮我和好，
gún pa--pah i á-bē kah guá hô-hó, 

伊就走啊！
i tō tsáu --ah! 

爸你是一个大戇人！
Pah lí sī tsi̍t ê tuā gōng lâng! 

我對阮爸爸講的最後一句話竟然是「我上討厭爸爸，
Guá tuì gún pa--pah kóng ê tsuè-āu tsi̍t kù uē kìng-liân sī “Guá siōng thó-ià pa--pah, 

你去死死咧好啦！」
lí khì sí-sí--eh hó --lah!”

我這馬愛共你安慰一下無？
Guá tsit-má ài kā lí an-uì --tsi̍t-ē --bô?

毋免啦，
M̄-bián --lah, 

我只是想欲揣一个人全部攏共講講出來⿰爾爾。
guá tsí-sī siūnn-beh tshē tsi̍t ê lâng tsuân-pōo lóng kā kóng-kóng --tshut-lâi nia̋.

#貴人#我想欲共你講一項代誌，
#貴人# guá siūnn-beh kā lí kóng tsi̍t hāng tāi-tsì, 

我會用得講乎逐工攏咧共人講彼句話啦，
guá ē-īng-eh kóng --honnh ta̍k kang lóng leh kā lâng kóng hit kù uē --lah, 

猶毋過我共你保證後擺我絕對袂閣講矣！
iah-m̄-koh guá kā lí pó-tsìng āu-pái guá tsua̍t-tuì bē koh kóng --ah!

你嘛算是一个好人啊！
Lí mā sǹg sī tsi̍t ê hó-lâng --ah!

我袂閣講矣。
Guá buē koh kóng --ah.

我已經一年無來這个所在矣，
Guá í-king tsi̍t nî bô lâi tsit ê sóo-tsāi --ah, 

我是刁工無欲經過這條橋，
guá sī thiau-kang bô beh king-kuè tsit tiâu kiô, 

猶閣有野球的代誌，
iah-koh ū iá-kiû ê tāi-tsì, 

以前佮朋友耍甲歡歡喜喜快樂的代誌，
í-tsîng kah pîng-iú sńg kah huann-huann-hí-hí khuài-lo̍k ê tāi-tsì, 

我全部攏欲共放袂記得。
guá tsuân-pōo lóng beh kā pàng-buē-kì-eh.

#貴人#。
#貴人#.

其實阮爸爸伊足拍拚的，
Kî-si̍t gún pa--pah i tsiok phah-piànn --ê, 

囡仔閣遮爾細漢閣有老爸老母愛扶養，
gín-á koh tsiah-nī sè-hàn koh ū lāu-pē lāu-bú ài hû-ióng, 

伊一个人著愛擔遐濟代誌，
i tsi̍t ê lâng to̍h-ài tann hiah tsē tāi-tsì, 

猶毋過我竟然對伊講彼種話，
iah-m̄-koh guá kìng-liân tuì i kóng hit tsióng uē, 

伊的心肝內一定足艱苦的，
i ê sim-kuann-lāi it-tīng tsiok kan-khóo --ê, 

我感覺害死爸爸的人是我。
guá kám-kak hāi-sí pa--pah ê lâng sī guá.

毋是你講的按呢啦！
M̄ sī lí kóng --ê án-ne --lah, 

恁爸爸是因為意外才會。
lín pa--pah sī in-uī ì-guā tsiah ē.

我想爸爸一定是出啥物意外，
Guá siūnn pa--pah it-tīng sī tshut siánn-mih ì-guā, 

好佳哉有這个野球手套，
hó-ka-tsài ū tsit ê iá-kiû tshiú-thò, 

這馬總算攏知影矣，
tsit-má tsóng sǹg lóng tsai-iánn --ah, 

爸爸彼工共我買手套準備欲做#聖誕老人#，
pa--pah hit kang kā guá bé tshiú-thò tsún-pī beh tsò #聖誕老人#, 

想欲予我歡喜一下。
siūnn-beh hōo guá huann-hí --tsi̍t-ē.

猶毋過伊已經無法度親身做這件代誌啊！
Iah-m̄-koh i í-king bô-huat-tōo tshin-sin tsò tsit kiānn tāi-tsì --ah!

#一路#，
#一路#, 

實在是足多謝你的，
si̍t-tsāi sī tsiok to-siā --lí --ê, 

你閣送手套予我，
lí koh sàng tshiú-thò hōo --guá, 

我竟然閣對你遐爾仔歹。
guá kìng-liân koh tuì lí hiah-nī-á pháinn.

莫閣講矣啦，
Mài koh kóng --ah --lah, 

你會當相信我，
lí ē-tàng siong-sìn --guá, 

我就真歡喜矣啊。
guá tiō tsin huann-hí --ah --ah!

Mh，
Mh, 

我是無相信魔神仔或者是啥物超能力，
guá sī bô siong-sìn môo-sîn-á hi̍k-tsiá sī siánn-mih tshiau-lîng-li̍k, 

敢講我毋相信袂用得喔？
kám kóng guá m̄ siong-sìn buē-īng-eh --ooh? 

雖然我毋相信，
Sui-liân guá m̄ siong-sìn, 

但是我足想欲見阮爸爸的，
tān-sī guá tsiok siūnn-beh kìnn gún pa--pah--ê, 

就算講予我見一擺就好，
tō sǹg kóng hōo guá kìnn tsi̍t pái tō hó, 

我想欲見阮爸爸，
guá siūnn-beh kìnn gún pa--pah, 

就算講是咧做眠夢，
tō sǹg kóng sī teh tsò-bîn-bāng, 

眠夢嘛好，
bîn bāng mā hó, 

請予我見阮爸爸一面。
tshiánn hōo guá kìnn gún pa--pah tsi̍t bīn.

我知影啦，
Guá tsai-iánn --lah, 

猶毋過這毋是我會當控制的呢。
iah-m̄-koh tse m̄ sī guá ē-tàng khòng-tsè --ê --neh.

我足久足久以前，
Guá tsiok kú tsiok kú í-tsîng, 

就想欲愛有一个野球的手套，
tō siūnn-beh ài ū tsi̍t ê iá-kiû ê tshiú-thò, 

猶毋過這馬已經無要緊矣，
iah-m̄-koh tsit-má í-king bô iàu-kín --ah, 

這个手套，
tsit ê tshiú thò, 

是用阮爸爸換來的手套，
sī iōng gún pa--pah uānn--lâi ê tshiú-thò, 

我才無愛挃咧，
guá tsiah bô ài ti̍h --leh, 

若是我無想欲愛這个手套就好矣，
nā sī guá bô siūnn-beh ài tsit ê tshiú-thò tiō hó --ah, 

若是阮爸爸佇咧，
nā sī gún pa--pah tī--leh, 

我根本就無需要啥物野球的手套，
guá kun-pún tō bô su-iàu siánn-mih iá-kiû ê tshiú-thò, 

啥物手套。
siánn-mih tshiú-thò.

阿叔。
A-tsik.

#貴人#是你喔 ！
#貴人# sī lí --ooh!

爸爸。
Pa--pah.

真失禮，
Tsin sit-lé, 

予你這一年過甲遐爾仔艱苦，
hōo lí tsit tsi̍t nî kuè kah hiah-nī-á kan-khóo, 

爸爸對你感覺足歹勢的。
pa--pah tuì lí kám-kak tsiok phái-sè --ê.

Mh，
Mh, 

爸爸、爸爸多謝你的手套，
pa--pah, pa--pah to-siā lí ê tshiú-thò, 

猶毋過無啥物物件會當予我想欲提爸爸去換，
iah-m̄-koh bô siánn-mih mi̍h-kiānn ē-tàng hōo guá siūnn-beh the̍h pa--pah khì uānn, 

只要有爸爸佇咧，
tsí-iàu ū pa--pah tī--leh, 

我只要爸爸。
guá tsí-iàu pa--pah.

戇囡仔，
Gōng gín-á, 

爸爸攏知影、攏知影。
pa--pah lóng tsai-iánn, lóng tsai-iánn.

爸爸這是咧做眠夢喔？
Pa--pah tse sī leh tsò bîn bāng --ooh? 

我是咧眠夢諾？
Guá sī leh bîn-bāng --hioh?

凡勢啦！
Huān-sè --lah! 

#貴人#，
#貴人#, 

你這馬有手套矣！
lí tsit-má ū tshiú-thò --ah! 

若按呢咱開始練習啊！
Nā án-ne lán khai-sí liān-si̍p --ah! 

練習掔球啊！
Liān-si̍p khian kiû --ah! 

無問題啦！
Bô būn-tê --lah! 

我已經練習過矣呢！
Guá í-king liān-si̍p--kuè --ah --neh! 

爸爸謼是有準備來的喔！
Pa--pah --hooh sī ū tsún-pī lâi --ê --ooh! 

哈哈哈哈哈。
Ha ha ha ha ha.

爸爸莫行遐爾遠啦！
Pa--pah mài kiânn hiah-nī hn̄g --lah!

喔，
Ooh, 

免遮遠喔？
bián tsiah hn̄g --ooh?

我欲投矣喔。
Guá beh tâu --ah --ooh.

啊、啊，
Ah, ah, 

哎唷！
ai-ioh!

啊，
Ah, 

這無算無算，
tse bô sǹg bô sǹg,

這球無算。
tsit kiû bô sǹg.

哎唷比壯太閣較低路。
Ai-ioh pí Tsòng-thài koh-khah kē-lōo.

好矣喔，
Hó --ah --ooh, 

我欲掔矣喔！
guá beh khian --ah --ooh!

遮啦，
Tsia --lah, 

爸，
pah, 

遮，
tsia, 

爸爸，
pa--pah, 

我上佮意的人就是你。
guá siōng kah-ì ê lâng tō sī lí.

這種代誌毋免你講我嘛知影，
Tsit tsióng tāi-tsì m̄-bián lí kóng guá mā tsai-iánn, 

自從你出世了後，
tsū-tsiông lí tshut-sì liáu-āu, 

就一直上佮意爸爸啊，
tō it-ti̍t siōng kah-ì pa--pah --ah, 

敢毋是咧？
kám m̄ sī --leh?

啥貨，
Siánn-hè, 

爸爸你已經知影矣喔？
pa--pah lí í-king tsai-iánn --ah --ooh?

唅，
Hannh, 

啥物啊，
siánn-mih --ah, 

今年又閣仝款是雞卵糕⿰爾爾喔！
kin-nî iū-koh kāng-khuán sī kue-nn̄g-ko nia̋ --ooh!

彼嘛是無法度的代誌啊，
He mā sī bô-huat-tōo ê tāi-tsì --ah, 

若閣繼續講落去嘛無啥物結果啊，
nā koh kè-sio̍k kóng --lo̍h-khì mā bô siánn-mih kiat-kó --ah, 

所以就決定今年啥物物件攏無愛買，
sóo-í tō kuat-tīng kin-nî siánn-mih mi̍h-kiānn lóng bô ài bué, 

就干焦買雞卵糕就好矣！
tō kan-na bué ke-nn̄g-ko tiō hó --ah!

無意無思啦，
Bô-ì-bô-sù --lah, 

無佮我參詳一下就家己做決定喔，
bô kah guá tsham-siông --tsi̍t-ē tō ka-tī tsò kuat-tīng --ooh, 

若按呢我的彩色電視機欲按怎啦！
nā án-ne guá ê tshái-sik tiān-sī-ki beh án-nuá --lah!

我才想欲問你咧，
Guá tsiah siūnn-beh mn̄g --lí --leh, 

無你是知影這馬幾點喔唅，
bô lí sī tsai-iánn tsit-má kuí tiám --ooh --hannh, 

無你到底是咧創啥啦你啊，
bô lí tàu-té sī leh tshòng siánn --lah lí --ah, 

唅到這馬才轉來，
hannh kàu tsit-má tsiah tńg--lâi, 

你有看著逐家的面無啦，
lí ū khuànn-tio̍h ta̍k-ke ê bīn --bô --lah, 

你知影是按怎逐家攏按呢鼻水kòng-kòng流無唅。
lí tsai-iánn sī án-nuá ta̍k-ke lóng án-ne phīnn-tsuí kòng-kòng-lâu --bô --hannh. 

已經七點矣，
Í-king tshit tiám --ah, 

閣無看著你轉來，
koh bô khuànn-tio̍h lí tńg--lâi, 

啊外口已經是按呢烏mà-mà閣咧落雪呢，
ah guā-kháu í-king sī án-ne oo-mà-mà koh leh lo̍h-seh --neh, 

逐家一直攏咧揣你，
ta̍k-ke it-ti̍t lóng leh tshē --lí, 

你知影無唅？
lí tsai-iánn --bô --hannh? 

鼻水已經毋知影流偌濟矣啦！
Phīnn-tsuí í-king m̄ tsai-iánn lâu guā-tsuē --ah --lah!

你竟然無共這一年一度的#聖誕禮物#大戰當做一回事，
Lí kìng-liân bô kā tse tsi̍t nî tsi̍t tōo ê #聖誕禮物# tāi-tsiàn tòng-tsò tsi̍t huê sū, 

啊是走去佗位去矣，
ah sī tsáu khì tó-uī khì --ah, 

mh，
mh, 

佇欲出去揣#一路#進前，
tī beh tshut-khì tshuē #一路# tsìn-tsîng, 

我這號釣篙本來是真有希望呢，
guá tsit lō tiò-ko pún-lâi sī tsin ū hi-bāng --neh, 

阿爸佮阿公有兩票呢，
a-pa̋ kah a-kong ū nn̄g phiò --neh, 

然後只要若提著#二路#彼票，
liân-āu tsí-iàu nā the̍h-tio̍h #二路# hit phiò, 

阮就穩贏矣！
gún tō ún iânn --ah!

猶毋過乎我想欲有一領家己的被啦！
Iah-m̄-koh --honnh guá siūnn-beh ū tsi̍t niá ka-kī ê phē --lah!

Mh，
Mh, 

若是#二路#佇咧洗衫機就有兩票矣喔！
nā sī #二路# tī --leh sé-sann-ki tō ū nn̄g phiò --ah --ooh!

#強尼#干焦一票⿰爾爾，
#強尼# kan-na tsi̍t phiò nia̋, 

飯桶！
pn̄g-tháng!

啊，
Ah, 

我的彩色電視機啊。
guá ê tshái-sik tiān-sī-ki --ah.

免數想矣，
Bián siàu-siūnn --ah, 

因為你無參加爭奪的大戰，
in-uī lí bô tsham-ka tsing-tua̍t ê tāi-tsiàn, 

所以參加獎的雞卵糕嘛不准你食！
sóo-í tsham-ka-tsióng ê ke-nn̄g-ko mā put-tsún lí tsia̍h!

哈哈哈哈哈哈哈，
Ha ha ha ha ha ha ha, 

這是當然的。
tse sī tong-liân --ê!

啊，
Ah,

我的彩色電視機啦！
guá ê tshái-sik tiān-sī-ki --lah, 

恁逐家欺人太甚矣啦！
lín ta̍k-ke khi-lîn-thài-sīm --ah --lah!

#一路#啊，
#一路# --ah, 

毋通按呢啦！
m̄-thang án-ne --lah!

好矣啦，
Hó --ah --lah, 

你這个大飯桶！
lí tsit ê tuā pūn-tháng!

