490 16.水梨仔鳥和流星

水梨仔鳥和流星
Tsuí-lâi-á-tsiáu hām liû-tshinn




足讚的。
Tsiok tsán --ê.

嗯！真正足媠的。
Mh! Tsin-tsiànn tsiok suí --ê.

足媠的。
Tsiok suí --ê.

著啊，足讚的。水梨仔鳥，
Tio̍h --ah, tsiok tsán --ê. Tsuí-lâi-á-tsiáu,

足媠的乎？你敢無感覺？
tsiok suí --ê --honnh? Lí kám bô kám-kak?

足媠的。
Tsiok suí --ê.

啊！落落來矣，足讚的。
Ah! Lak --lo̍h-lâi --ah, tsiok tsán --ê.

足厲害的。
Tsiok lī-hāi --ê.

喂喂喂！
Ueh Ueh Ueh!

咱來去彼粒天星墜落的所在看覓咧，
Lán lâi-khì hit lia̍p thinn-tshenn tuī-lo̍h ê sóo-tsāi khuànn-māi --leh,

好無？
hó --bô?

足厲害的，落落來矣、落落來矣。
Tsiok lī-hāi --ê, lak --lo̍h-lâi --ah, lak --lo̍h-lâi --ah.

喂！咱鬥陣去彼粒山看覓。
Ueh! Lán tàu-tīn khì hit lia̍p suann khuànn-māi.

嗯！這个聲是、是水梨仔鳥的跤步聲。
Mh! Tsit ê siann sī, sī Tsuí-lâi-á-tsiáu ê kha-pōo siann.

毋管啥物時陣聽攏足好聽。
M̄-kuán siánn-mih sî-tsūn thiann lóng tsiok hó-thiann.

水梨仔鳥真正不可思議。
Tsuí-lâi-á-tsiáu tsin-tsiànn put-khó-su-gī.

哎唷！
Aih-ioh!

水梨仔鳥，你有按怎無？
Tsuí-lâi-á-tsiáu, lí ū án-tsuánn --bô?

哇！腫一大丸矣。
Uah! Tsíng tsi̍t tuā uân --ah.

會疼袂？
Ē thiànn --buē?

若準認為會疼就是真正會疼，
Nā-tsún līn-uî ē thiànn tiō sī tsin-tsiànn ē thiànn, 

嘛毋是講認為袂疼就真正袂疼，
mā m̄ sī kóng līn-uî bē thiànn tō tsin-tsiànn bē thiànn, 

總講一句我想欲講的就是講，
tsóng kóng tsi̍t kù guá siūnn-beh kóng--ê tiō sī kóng, 

去予會疼的物件摃著就是會疼的理由，
khì hōo ē thiànn ê mi̍h-kiānn kòng--tio̍h tiō sī ē thiànn ê lí-iû, 

所以問人講會疼袂，
sóo-í mn̄g lâng kóng ē thiànn --bē, 

基本上就是錯誤，
ki-pún-siōng tō sī tshò-gōo, 

也就是講佇咧情報錯亂的情形之下，
iā tiō sī kóng tī-leh tsîng-pò tshò-luān ê tsîng-hîng tsi-hā, 

為著欲確認互相意思的手段，
uī-tio̍h beh khak-līn hōo-siong ì-sù ê tshiú-tuānn, 

姑不將利用語言這个手法，
koo-put-tsiong lī-iōng gí-giân tsit ê tshiú-huat, 

徛佇咧理論性抑是論理性觀點的立場，
khiā tī-leh lí-lūn-sìng ia̍h-sī lūn-lí-sìng kuan-tiám ê li̍p-tiûnn, 

佇鬥陣的時間內，
tī tàu-tīn ê sî-kan-lāi, 

盡量將傳達的意思分析予清楚，
tsīn-liōng tsiong thuân-ta̍t ê ì-sù hun-sik hōo tshing-tshó, 

所以才會問會疼袂這个問題。
sóo-í tsiah ē mn̄g ē thiànn bē tsit ê būn-tê.

利用哲學佮冥想來做自我確定，
lī-iōng thiat-ha̍k kah bîng-sióng lâi tsò tsū-ngóo khak-tīng, 

抑是講對代誌根本的起因，進行客觀的表面觀察，
ia̍h-sī kóng tuì tāi-tsì kin-pún ê khí-in, tsìn-hîng kheh-kuan ê piáu-bīn kuan-tshat, 

抑是講對混沌的狀況用所謂的攝理來看，
ia̍h-sī kóng tuì hūn-tūn ê tsōng-hóng iōng sóo-uī ê liap-lí lâi khuànn, 

所謂的無限的概念的有限性，
sóo-uī ê bô-hān ê kài-liām ê iú-hān sìng, 

#Hegel#共肯定佮否定統一做否定的否定，
#Hegel# kā khíng-tīng kah hónn-tīng thóng-it tsò hónn-tīng ê hónn-tīng, 

佇咧否定的否定的規範當中……。
tī-leh hónn-tīng ê hónn-tīng ê kui-huān tang-tiong…….

真害！水梨仔鳥自昨昏開始就一直按呢矣。
Tsin hāi! Tsuí-lâi-á-tsiáu tsū tsa-hng khai-sí tō it-ti̍t án-ne --ah.

真傷腦筋。
Tsin siong-náu-kin.

欲按怎才會當予伊恢復原狀？
Beh án-tsuánn tsiah ē-tàng hōo i hue-ho̍k guân-tsōng?

喂喂！
Ueh Ueh! 

我雄雄想著一个好辦法矣喔，
Guá hiông-hiông siūnn-tio̍h tsi̍t ê hó pān-huat --ah --ooh, 

伊是頭予人摃著才會變甲遮爾奇怪，
i sī thâu hōo lâng kòng--tio̍h tsiah ē piàn kah tsiah-nī kî-kuài, 

只要伊的頭閣予人摃一擺就好矣，
tsí-iàu i ê thâu koh hōo lâng kòng tsi̍t pái tō hó --ah, 

等伊經過的時，
tán i king-kuè ê sî, 

就共石頭擲落去。
tō kā tsio̍h-thâu tàn --lo̍h-khì.

袂用得，哪會使按呢。
Bē-īng-tsit, ná ē-sái án-ne.

細漢茄仔狗，按呢足危險的！
Sè-hàn-kiô-á-káu, án-ne tsiok huî-hiám--ê!

敢若無效喔！
Kán-ná bô-hāu --ooh!

若準用荷仁豆雞仔囝的魔法，無的確治會好喔。娘仔瓜鳥，你敢會當想寡仔辦法？
Nā-tsún iōng Hô-jîn-tāu-ke-á-kiánn ê môo-huat , bô-tik-khak tī ē hó --ooh. Niû-á-kue-tsiáu, lí kám ē-tàng siūnn kuá-á pān-huat?

阿兄，足恐怖的。
A-hiann, tsiok khióng-pòo --ê.

我嘛會驚。
Guá mā ē kiann.

拜託恁囉。
Pài-thok lín --looh.

擔頭看天、
Tann thâu khuànn thinn, 

看暗暝的天星閃爍，
khuànn àm-mî ê thinn-tshenn siám-sih, 

雄雄感覺家己足渺小，
hiông-hiông kám-kak ka-kī tsiok biáu-sió, 

毋過像按呢被天星埋沒的家己卻是。
m̄-koh tshiūnn án-ne pī thinn-tshenn mâi-bu̍t ê ka-kī khiok-sī.

讚喔，恢復原狀矣。
Tsán --ooh, hue-ho̍k guân-tsōng --ah.

真正足好的。
Tsin-tsiànn tsiok hó --ê.

你無歡喜是無？敢若足歡喜的。
Lí bô huann-hí sī --bô? Kán-ná tsiok huann-hí--ê.

水梨仔鳥也是愛按呢才有成伊啦！ 
Tsuí-lâi-á-tsiáu iā sī ài án-ne tsiah ū sîng i --lah! 

真正是深痛的教訓，哈哈。
Tsin-tsiànn sī tshim-thòng ê kàu-hùn, ha-ha.

