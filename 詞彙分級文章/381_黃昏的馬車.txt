381 黃昏的馬車

黃昏的馬車
Hông-hun ê bé-tshia     




較緊咧可愛馬車
Khah kín --leh khó-ài bé-tshia

日頭已經欲斜西
Ji̍t-thâu í-king beh tshiâ sai

載著我青春歌聲
Tsài tio̍h guá tshing-tshun kua-siann

隨著野風跑倒去
Sûi tio̍h iá-hong pháu tó khì

遙遙彼爿的街市
Iâu-iâu hit pîng ê ke-tshī

看起點點燈火影
Khuànn khí tiám-tiám ting-hué iánn

鐘聲也響亮流來
Tsing-siann iā hiáng-liāng lâu lâi

無雲的中天
Bô hûn ê tiong thinn

較緊咧可愛馬車
Khah kín --leh khó-ài bé-tshia

為你心頭熱紅紅
Ūi lí sim-thâu jia̍t-âng-âng

載著我青春歌聲
Tsài tio̍h guá tshing-tshun kua-siann

隨著野風跑倒去
Sûi tio̍h iá-hong pháu tó khì

山邊彼爿有一个
Suann-pinn hit pîng ū tsi̍t ê

姑娘等我咧轉去
Koo-niû tán guá teh tńg--khì

有備著一頓野餐
Ū pī tio̍h tsi̍t tùn iá-tshan

踮在火爐邊
Tiàm tsāi hué-lôo-pinn

較緊咧可愛馬車
Khah kín --leh khó-ài bé-tshia

予我的心跳袂停
Hōo guá ê sim-thiàu bē thîng

載著我青春歌聲
Tsài tio̍h guá tshing-tshun kua-siann

隨著野風跑倒去
Sûi tio̍h iá-hong pháu tó khì

可愛可愛彼个人
Khó-ài khó-ài hit ê lâng

今夜我來表情意
Kim-iā guá lâi piáu tsîng-ì

好好來抱你身軀
Hó-hó lâi phō lí sin-khu

仝過好暗暝
Kāng kè hó àm-mî

