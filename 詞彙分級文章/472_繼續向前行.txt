472 繼續向前行

繼續向前行
Kè-sio̍k hiòng-tsiân kiânn




鉸掉頭鬃
Ka-tiāu thâu-tsang

面對新的一工
Bīn-tuì sin ê tsi̍t kang

莫閣想昨日的心疼
Mài koh siūnn tso̍h--ji̍t ê sim-thiànn

掠袂定運命的變化
Lia̍h bē tiānn ūn-miā ê piàn-huà

忽然間失去希望
Hut-jiân-kan sit-khì hi-bāng

我知影你的孤單
Guá tsai-iánn lí ê koo-tuann

我知影你的驚惶
Guá tsai-iánn lí ê kiann-hiânn

展開雙跤
Tián-khui siang kha

大步大步行
Tuā-pōo tuā-pōo kiânn

從今後袂閣再軟汫
Tsiông kim-āu bē koh-tsài nńg-tsiánn

頭前是全新的性命
Thâu-tsîng sī tsuân sin ê sìnn-miā

共目屎拭予焦
Kā ba̍k-sái tshit hōo ta

過去就予伊過去
Kuè-khì tō hōo i kuè-khì

重新過生活
Tiông-sin kuè sing-ua̍h

我知影這無輕鬆
Guá tsai-iánn tse bô khin-sang

頭前路敧敧khia-khia
Thâu-tsîng lōo khi-khi-khia-khia

這是你的人生
Tse sī lí ê jîn-sing

有勇氣來選擇 
Ū ióng-khì lâi suán-ti̍k

有志氣來承擔
Ū tsì-khì lâi sîng-tam

做勇敢的人
Tsuè ióng-kám ê lâng

我知影這無輕鬆
Guá tsai-iánn tse bô khin-sang

但未來猶原佇遐
Tān bī-lâi iu-guân tī hia

欲去著愛行
Beh khì tio̍h-ài kiânn

你的故事
Lí ê kòo-sū

你家己來寫
Lí ka-tī lâi siá

繼續向前行
Kè-sio̍k hiòng-tsiân kiânn

有一工閣再失去氣力
Ū tsi̍t kang koh-tsài sit-khì khuì-la̍t

希望你想起這條歌
Hi-bāng lí siūnn-khí tsit tiâu kua

命運啊愈是戲弄
Miā-ūn --ah jú sī hì-lāng

就愈唱愈大聲
Tō jú tshiùnn jú tuā-siann

希望我的勇氣
Hi-bāng guá ê ióng-khì

陪你向前行
Puê lí hiòng-tsiân kiânn

