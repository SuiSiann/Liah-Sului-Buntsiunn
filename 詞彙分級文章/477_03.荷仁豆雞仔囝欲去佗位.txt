477 03.荷仁豆雞仔囝欲去佗位

荷仁豆雞仔囝欲去佗位
Hô-lîn-tāu-ke-á-kiánn beh khì tó-uī




喂！彼是啥物？
Ueh! He sī siánn-mi̍h?

毋知影呢。
M̄ tsai-iánn --neh.

光爍爍的天星，
Kng-sih-sih ê thinn-tshenn,

下跤的山崙嘛仝款光爍爍。
ē-kha ê suann-lūn mā kāng-khuán kng-sih-sih.

發生啥物代誌？
Huat-sing siánn-mi̍h tāi-tsì?

就是講啊。
Tiō sī kóng --ah.

明仔早起咱去看覓咧。
Bîn-á tsá-khí lán khì khuànn-māi --leh.

好啊！咱去看覓咧！
Hó --ah! Lán khì khuànn-māi --leh!

毋通無去喔！遮啦，遮啦！我佇遮啦！
M̄-thang bô khì --ooh! Tsia --lah, tsia --lah! Guá tī tsia --lah!

足自然就佮圖面透濫做伙矣。
Tsiok tsū-liân tō kah tôo-bīn thàu-lām tsò-hué --ah.

逐家較早睏咧較有眠喔。
Ta̍k-ke khah tsá khùn --leh khah ū bîn --ooh!

敢誠實來遮就會使矣？
Kám tsiânn-si̍t lâi tsia tiō ē-sái --ah?

發光的是溪仔彼爿的山崙，
Huat-kng ê sī khe-á hit pîng ê suann-lūn,

頭前應該有所在通好過溪才著。
thâu-tsîng ing-kai ū sóo-tsāi thang-hó kuè khe tsiah tio̍h.

你看！對遮過河啦。喂！荷仁豆雞仔囝！
Lí khuànn! Uì tsia kuè hô --lah. Eh! Hô-lîn-tāu-ke-á-kiánn!

恁咧散步，是無？
Lín teh sàn-pōo, sī --bô?

恁欲去佗位？
Lín beh khì tó-uī?

喔！是喔，恁欲過橋喔，按呢予恁先行。
Ooh! Sī --ooh, lín beh kuè kiô --ooh, án-ne hōo lín sing kiânn.

排隊到底有排偌濟？
Pâi-tuī tàu-té ū pâi guā-tsē?

我去看覓。
Guá khì khuànn-māi.

啊！娘仔瓜鳥！
Ah! Niû-á-kue-tsiáu!

你好！
Lí hó!

猶有偌濟隻雞仔囝？
Iáu-ū guā-tsē tsiah ke-á-kiánn?

這，我嘛毋知影呢。
Tse, guá mā m̄ tsai-iánn --neh.

若按呢，咱根本無法度過彼條橋啊。咱放棄啦。
Nā án-ne, lán kin-pún bô-huat-tōo kuè hit tiâu kiô --ah. Lán hòng-khì --lah.

嘛有道理。今仔日咱去別的所在啦。
Mā ū tō-lí. Kin-á-ji̍t lán khì pa̍t ê sóo-tsāi --lah.

你佇咧佗位？
Lí tī-leh tó-uī?

佇遮佇遮。
Tī tsia tī tsia.

我看無啦！
Guá khuànn-bô --lah!

有水流聲呢！是荷仁豆雞仔囝！
Ū tsuí-lâu siann --neh! Sī Hô-lîn-tāu-ke-á-kiánn!

In敢若咧講啥物。
In kán-ná leh kóng siánn-mi̍h.

溪流的方向改變矣，in講希望恁佮in鬥陣坐。
Khe-lâu ê hong-hiòng kái-piàn --ah, in kóng hi-bāng lín kah in tàu-tīn tsē.

坐這喔？
Tsē tse --ooh?

是按怎咧？
Sī án-tsuánn --leh?

總講一句緊起去啦。
Tsóng-kóng tsi̍t kù kín --khí-lì --lah.

開始矣，開始矣，信號開始矣。
Khai-sí --ah, khai-sí --ah, sìn-hō khai-sí --ah.

你看！
Lí khuànn!

遐就是咱欲去的山崙。
Hia tiō sī lán beh khì ê suann-lūn.

花圃攏光爍爍。
Hue-phóo lóng kng-sih-sih.

啥物時陣開遮濟花？
Siánn-mi̍h sî-tsūn khui tsiah tsuē hue?

是荷仁豆雞仔囝！
Sī Hô-lîn-tāu-ke-á-kiánn!

是荷仁豆雞仔囝！
Sī Hô-lîn-tāu-ke-á-kiánn!

就是按呢，
Tiō sī án-ne,

才會有遐爾濟隻荷仁豆雞仔囝同齊欲過橋。
tsiah ē ū hiah-nī tsē tsiah Hô-lîn-tāu-ke-á-kiánn tâng-tsê beh kuè kiô.

因為馬鈴薯狗共路讓予in行，
In-uī Má-lîng-tsî-káu kā lōo niū hōo in kiânn,

逐家才會當做伙佇遮。
ta̍k-ke tsiah ē-tàng tsò-hué tī tsia.

