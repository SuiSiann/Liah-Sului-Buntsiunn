815 保力達B（2009賀歲篇）

這一年，
Tse tsi̍t nî, 

天公伯仔敢若咧共阮考試，
Thinn-kong-peh-á kánn-ná leh kā gún khó-tshì,

考咱的意志佮勇氣，
khó lán ê ì-tsì kah ióng-khì,

會記得舊年才咧怨嘆講，
ē-kì-lit kū-nî tsiah leh uàn-thàn kóng,

物件逐項起，
mi̍h-kiānn ta̍k hāng khí,

工錢顛倒勼水，
kang-tsînn tian-tò kiu-tsuí,

無想到講今年閣較虛lè-lè，
bô siūnn kàu kóng kin-nî koh-khah hi-lè-lè,

物件貴甲無天良，
mi̍h-kiānn kuì kah bô thian-liông,

工錢啦，
kang-tsînn --lah, 

袂齊勻，
bē tsiâu-ûn,

這閣算福氣。
tse koh sǹg hok-khì.

上驚隨時愛去街仔路寬寬傱，
Siōng kiann suî-sî ài khì ke-á-lōo khuann-khuann tsông,

算電火柱仔、搧東風，
sǹg tiān-hué-thiāu-á, siàn tang-hong,

時機䆀，
sî-ki bái, 

電視一下開，
tiān-sī tsi̍t-ē khui,

毋是伊講伊失德，
m̄ sī i kóng i sit-tik, 

就是伊講伊孝呆，
tō sī i kóng i hàu-tai,

啊若阮，
ah nā gún, 

輕重家己知，
khin-tāng ka-tī tsai,

知影舉天揬地無彩工，
tsai-iánn kí thinn tu̍h tē bô-tshái-kang,

只要厝內爸母健康、大細平安，
tsí-iàu tshù-lāi pē-bú kiān-khong, tuā-sè pîng-an, 

無論擔頭仔有偌重，
bô-lūn tànn-thâu-á ū guā tāng,

查埔囝，
tsa-poo-kiánn, 

萬項家己擔，
bān hāng ka-tī tann,

喙齒根咬予絚，
tshuì-khí-kin kā hōo ân,

嘛欲笑予天公伯仔看。
mā beh tshiò hōo Thinn-kong-peh-á khuànn.

過年到，
Kuè-nî kàu, 

作穡人無所求，
tsoh-sit-lâng bû sóo kiû,

只求身體勇、氣力足，
tsí kiû sin-thé ióng, khuì-la̍t tsiok,

通好擔重擔、行遠路。
thang-hó tànn tāng-tànn, kiânn hn̄g lōo.

新年恭喜、互相勉勵，
Sin-nî kiong-hí, hōo-siong bián-lē,

#保力達B#。
#保力達B#.

