441 愛你入骨

愛你入骨
Ài lí li̍p kut




為著伊無惜名聲
Uī-tio̍h i bô sioh miâ-siann

甘願賭性命
Kam-guān tóo sìnn-miā

明知伊是有刺玫瑰
Bîng-tsai i sī ū tshì muî-kuì

含毒的花蕊
Hâm to̍k ê hue-luí

堂堂男兒拚生死
Tông-tông lâm-lî piànn-senn-sí

為情失理智
Uī tsîng sit lí-tì

痴情的愛
Tshi-tsîng ê ài

痴情的愛
Tshi-tsîng ê ài

痴情的愛無管一切
Tshi-tsîng ê ài bô kuán it-tshè

真心的對待
Tsin-sim ê tuì-thāi

彼一暝青紅燈下
Hit tsi̍t mî tshenn-âng-ting hā

初次來熟似
Tshoo-tshù lâi si̍k-sāi	

烏色目睭含帶憂愁
Oo-sik ba̍k-tsiu hâm-tài iu-tshiû

引阮心痴愛
Ín gún sim tshi-ài

對阮表明為環境
Tuì gún piáu-bîng uī khuân-kíng

被人來所害
Pī lîn lâi sóo hāi

痴情的愛
Tshi-tsîng ê ài

痴情的愛
Tshi-tsîng ê ài

痴情的愛犧牲一切
Tshi-tsîng ê ài hi-sing it-tshè

救伊出苦海
Kiù i tshut khóo-hái

男性的英雄骨氣
Lâm-sìng ê ing-hiông kut-khì

勇敢來求愛
Ióng-kám lâi kiû ài

強強忍受環境打擊
Kiōng-kiōng lím-siū khuân-kíng tánn-kik

毋願訴悲哀
M̄-guān sòo pi-ai

伸手挑戰破阻礙
Tshun-tshiú thiáu-tsiàn phuà tsóo-gāi

失敗閣再來
Sit-pāi koh-tsài lâi

痴情的愛
Tshi-tsîng ê ài

痴情的愛
Tshi-tsîng ê ài

痴情的愛引阮提出
Tshi-tsîng ê ài ín gún thê-tshut

男性的氣概
Lâm-sìng ê khì-khài

