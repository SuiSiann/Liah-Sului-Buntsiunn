461 人生公路

人生公路
Lîn-sing kong-lōo




一人跤步恬恬行
Tsi̍t lâng kha-pōo tiām-tiām kiânn

行向毋知的未來啊
Kiânn hiòng m̄ tsai ê bī-lâi --ah

沿路的月娘仔偷偷看
Iân-lōo ê gue̍h-niû-á thau-thau khuànn

（沿路的路燈仔偷偷看）
(Iân-lōo ê lōo-ting-á thau-thau khuànn)

照著一个無辜的人影
Tsiò-tio̍h tsi̍t ê bû-koo ê lâng-iánn

（照著一个稀微的人影）
(Tsiò-tio̍h tsi̍t ê hi-bî ê lâng-iánn)

一路上暗暗提醒我
Tsi̍t-lōo-siōng àm-àm thê-tshínn guá

提醒頭前這逝路歹行
Thê-tshínn thâu-tsîng tsit tsuā lōo pháinn kiânn

孤單就是他鄉的名
Koo-tuann tiō sī tha-hiong ê miâ

（寂寞就是異鄉的名）
(Siok-bo̍k tō sī ī-hiong ê miâ)

我的伴
Guá ê phuānn

人生的公路直直行
Lîn-sing ê kong-lōo ti̍t-ti̍t kiânn

成功的路佇佗一段
Sîng-kong ê lōo tī tó tsi̍t tuānn

出外人本錢是拍拚
Tshut-guā-lâng pún-tsînn sī phah-piànn

志氣是唯一的靠山
Tsì-khì sī uî-it ê khò-suann

人生的公路直直行
Lîn-sing ê kong-lōo ti̍t-ti̍t kiânn

正確的路佇佗一段
Tsìng-khak ê lōo tī tó tsi̍t tuānn

做人認份無認命
Tsuè-lâng līn-hūn bô līn-miā

（無論成敗無論輸贏）
(Bô-lūn sîng-pāi bô-lūn su-iânn)

拚輸拚贏毋驚人笑我
Piànn su piànn iânn m̄-kiann lâng tshiò guá

（予家己一个鼓勵的掌聲）
(Hōo ka-tī tsi̍t ê kóo-lē ê tsiáng-siann)

趕路的人恬恬行
Kuánn-lōo ê lâng tiām-tiām kiânn

未來按算欲去佗啊
Bī-lâi àn-sǹg beh khì tó --ah

