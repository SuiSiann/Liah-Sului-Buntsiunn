429 舞女

舞女
Bú-lú




打扮著妖嬌模樣
Tánn-pān-tio̍h iau-kiau bôo-iūnn

陪人客搖來搖去
Puê lâng-kheh iô lâi iô khì

紅紅的霓虹燈
Âng-âng ê gê-hông-ting

閃閃爍爍
Siám-siám-sih-sih

引我心傷悲
Ín guá sim siong-pi

啊 啥人會當了解
Ah siánn-lâng ē-tàng liáu-kái

（啊 甘願無人知影）
(Ah kam-guān bô lâng tsai-iánn)

做舞女的悲哀
Tsuè bú-lú ê pi-ai	

暗暗流著目屎
Àm-àm lâu-tio̍h ba̍k-sái

也是假甲笑咍咍
Iā sī ké kah tshiò-hai-hai　

啊 來來來來跳舞
Ah lâi lâi lâi lâi thiàu-bú

跤步若是振動
Kha-pōo nā-sī tín-tāng

不管伊是啥人
Put-kuán i sī siánn-lâng

共伊 當做眠夢
Kā i tòng-tsuè bîn-bāng

我拖著沉重跤步
Guá thua-tio̍h tîm-tāng kha-pōo

伴音樂踅來踅去
Phuānn im-ga̍k se̍h lâi se̍h khì 

人客也對阮講甲
Lâng-kheh iā tuì gún kóng kah

亂亂紛紛
Luān-luān-hun-hun

引我心憂悶
Ín guá sim iu-būn

