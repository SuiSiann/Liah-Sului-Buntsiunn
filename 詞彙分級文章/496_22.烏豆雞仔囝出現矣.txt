496 22.烏豆雞仔囝出現矣

烏豆雞仔囝出現矣
Oo-tāu-ke-á-kiánn tshut-hiān --ah 




你好，娘仔瓜鳥。
Lí hó, Niû-á-kue-tsiáu.

唅？
Hannh?

毋知是按怎，逐擺看著荷仁豆雞仔囝就有一種足幸福的感覺。
M̄ tsai sī án-tsuánn, ta̍k pái khuànn-tio̍h Hô-lîn-tāu-ke-á-kiánn tō ū tsi̍t tsióng tsiok hīng-hok ê kám-kak.

我嘛是。
Guá mā sī.

這嘛，因為荷仁豆雞仔囝有不可思議的力量。
Tse --mah, in-uī Hô-lîn-tāu-ke-á-kiánn ū put-khó-su-gī ê li̍k-liōng.

是按呢喔！
Sī án-ne --o͘h!

馬鈴薯狗嘛予我有幸福的感覺。
Má-lîng-tsî-káu mā hōo guá ū hīng-hok ê kám-kak.

番薯刺蝟，你嘛予我有幸福的感覺。
Han-tsî-tshì-uī, lí mā hōo guá ū hīng-hok ê kám-kak.

按呢，無的確咱嘛有不可思議的力量。
Án-ne, bô-tik-khak lán mā ū put-khó-su-gī ê li̍k-liōng.

就是講啊，著乎，娘仔瓜鳥？喂？娘仔瓜鳥？喂！
Tiō sī kóng --ah, tio̍h --ho͘nnh, Niû-á-kue-tsiáu? Ueh? Niû-á-kue-tsiáu? Ueh!

今仔日嘛冥想光明的未來，哈哈哈哈哈，足空虛的。
Kin-á-ji̍t mā bîng-sióng kong-bîng ê bī-lâi, ha ha ha ha ha, tsiok khang-hi--ê.

今仔日是一百下，明仔載欲閣較濟，一直按呢踅來踅去敢若足戇呆咧！
Kin-á-ji̍t sī tsi̍t-pah ē, bîn-á-tsài beh koh khah tsē, it-ti̍t án-ne se̍h lâi se̍h khì kán-ná tsiok gōng-tai --leh!

閃開閃開閃開，唉，毋管閣按怎行，嘛無終點。
Siám--khui siám--khui siám--khui, haih, m̄-kuán koh án-tsuánn  kiânn, mā bô tsiong-tiám.

我足幸福的。
Guá tsiok hīng-hok --ê.

我若是拍無見咧？
Guá nā sī phah-bô-kìnn --leh?

我當然會去揣你啊，揣你嘛是一件幸福的代誌。
Guá tong-liân ē khì tshuē --lí --ah, tshuē lí mā sī tsi̍t kiānn hīng-hok ê tāi-tsì.

我上佮意馬鈴薯狗矣。
Guá siōng kah-ì Má-lîng-tsî-káu --ah.

番薯刺蝟你佇佗位？
Han-tsî-tshì-uī lí tī tó-uī?

佇佗位？唅？
Tī tó-uī? Hannh?

喂！番薯刺蝟，你走去佗位？我四界咧揣你。
Ueh! Han-tsî-tshì-uī, lí tsáu khì tó-uī? Guá sì-kè leh tshuē --lí.

我根本無值得你來揣我。
Guá kin-pún bô ta̍t-tit lí lâi tshuē --guá.

番薯刺蝟。
Han-tsî-tshì-uī.

啥物所在都無幸福這款物件。
Siánn-mi̍h sóo-tsāi to bô hīng-hok tsit khuán mi̍h-kiānn .

到底是按怎？
Tàu-té sī án-tsuánn?

閣按怎笑幸福嘛袂降臨。
Koh án-tsuánn tshiò hīng-hok mā bē kàng-lîm.

小等咧啦，番薯刺蝟。
Sió-tán --leh --lah, Han-tsî-tshì-uī.

啥物所在都無歡喜的代誌。
Siánn-mi̍h sóo-tsāi to bô huann-hí ê tāi-tsì.

毋管去佗位啥物攏無。
M̄-kuán khì tó-uī siánn-mi̍h lóng bô.

逐家較有精神咧。荷仁豆雞仔囝，趕緊予逐家有幸福的感覺啦！
Ta̍k-ke khah ū tsing-sîn --leh. Hô-lîn-tāu-ke-á-kiánn, kuánn-kín hōo ta̍k-ke ū hīng-hok ê kám-kak --lah!

毋著，in是烏豆雞仔囝，烏豆雞仔囝的個性誠䆀，in嘛佮荷仁豆雞仔囝仝款，有不可思議的力量，會共幸福的感覺吸走。
M̄-tio̍h, in sī Oo-tāu-ke-á-kiánn,  Oo-tāu-ke-á-kiánn ê kò-sìng tsiânn bái, in mā kah Hô-lîn-tāu-ke-á-kiánn kāng-khuán, ū put-khó-su-gī ê li̍k-liōng, ē kā hīng-hok ê kám-kak khip tsáu.

按呢逐家都。
Án-ne ta̍k-ke to.

緊逃走喔，若無，幸福的感覺會予吸走去。
Kín tô-tsáu --o͘h, nā-bô, hīng-hok ê kám-kak ē hōo khip tsáu khì.

這馬欲按怎才好？
Tsit-má beh án-tsuánn tsiah hó?

我嘛毋知影。
Guá mā m̄ tsai-iánn .

無路通走矣，哎唷！害溜溜囉。
Bô lōo thang tsáu --ah, aih-ioh! Hāi-liu-liu --looh.

是荷仁豆雞仔囝。足好的，著乎？
Sī Hô-lîn-tāu-ke-á-kiánn. Tsiok hó --ê, tio̍h --honnh?

嗯，修理好矣。
Mh, siu-lí hó --ah.

幸福幸福無幸福，就親像一張紙的兩面。
Hīng-hok hīng-hok bô hīng-hok, tō tshin-tshiūnn tsi̍t tiunn tsuá ê nn̄g bīn.

