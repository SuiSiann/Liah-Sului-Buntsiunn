638 03.工商服務（東榮牌打馬膠、洪姊雙星檳榔、紅龜的冬瓜茶）

工商服務（東榮牌打馬膠、洪姊雙星檳榔、紅龜的冬瓜茶）
Kang-siong ho̍k-bū (Tang-îng-pâi tá-má-ka, Âng-tsí siang-tshenn pin-nn̂g, Âng-ku ê tang-kue-tê)




囡仔臭頭、爛耳、生疔仔、毒粒仔，
Gín-á tshàu-thâu, nuā-hīnn, senn ting-á, to̍k-lia̍p-á, 

這是欲按怎辦咧？
tse sī beh án-nuá pān --leh? 

來來來來，
Lâi lâi lâi lâi, 

緊來緊來，
kín lâi kín lâi, 

緊來貼咱東榮牌打馬膠，
kín lâi tah lán Tang-îng-pâi tá-má-ka, 

打馬膠專門治療囡仔臭頭、爛耳、生疔仔、毒粒仔，
tá-má-ka tsuan-bûn tī-liâu gín-á tshàu-thâu, nuā-hīnn, senn ting-á, to̍k-lia̍p-á, 

實在有夠有效，
si̍t-tsāi ū-kàu ū-hāu, 

咱東榮牌打馬膠欲用愛注意，
lán Tang-îng-pâi tá-má-ka beh īng ài tsù-ì, 

先用火烘，
sing īng hué hang, 

烘油了才閣貼落去，
hang iû liáu tsiah koh tah --lo̍h-khì, 

貼落去你會聽一聲啊，
tah --lo̍h-khì lí ē thiann tsi̍t siann ah, 

免著驚彼就是藥氣當咧行，
bián tio̍h-kiann he tō sī io̍h-khì tng-leh kiânn, 

咱東榮牌打馬膠另外一種用途，
lán Tang-îng-pâi tá-má-ka līng-guā tsi̍t tsióng iōng-tôo, 

就是來嚇驚囡仔，
tō sī lâi heh-kiann gín-á, 

你若毋聽話乎，
lí nā m̄ thiann-uē --honnh, 

阿母就共你貼這个東榮牌打馬膠，
a-bú tō kā lí tah tsit ê Tang-îng-pâi tiám-á-ka, 

保證囡仔乖乖，
pó-tsìng gín-á kuai-kuai, 

欲買愛認明，
beh bé ài jīn-bîng, 

咱這个膏藥頂懸呢有一个圓箍仔，
lán tsit ê ko-io̍h tíng-kuân --neh ū tsi̍t ê înn-khoo-á, 

內底寫一字黃字的，
lāi-té siá tsi̍t jī n̂g jī ê, 

才是咱東榮牌，
tsiah sī lán Tang-îng-pâi, 

東榮牌打馬膠。
Tang-îng-pâi tá-má-ka.




#優的兩面手法。#
#優的兩面手法。#

你共。
Lí kā.




#每天做運動，
#每天做運動，

有益身體健康，
有益身體健康，

但是怎麼樣幫你臉部做運動。#
但是怎麼樣幫你臉部做運動。#




來哺一粒洪姊仔雙星檳榔，
Lâi pōo tsi̍t lia̍p Âng-tsí-á siang-tshinn pin-nn̂g, 

#運動你的臉既血液又自然#，
#運動你的臉既血液又自然#,

而且咱洪姊仔雙星檳榔，
jî-tshiánn lán Âng-tsí-á siang-tshinn pin-nn̂g, 

對今仔日開始舉辦著買檳榔送機車的活動，
tuì kin-á-ji̍t khai-sí kí-pān tio̍h bé pin-nn̂g sàng ki-tshia ê ua̍h-tōng, 

若是食咱洪姊仔雙星檳榔，
nā-sī tsia̍h lán Âng-tsí-á siang-tshinn pin-nn̂g, 

著喙齒癌末期的，
tio̍h tshuì-khí-gâm bua̍t-kî--ê, 

就送五十#cc#的oo-tóo-bái一台，
tō sàng gōo-tsa̍p #cc# ê oo-tóo-bái tsi̍t tâi, 

若是著初期的呢，
nā-sī tio̍h tshoo-kî--ê --neh, 

就送純金的倒吊子一粒，
tō sàng sûn-kim ê tó-tiàu-tsí tsi̍t lia̍p, 

足足有一兩重喔！
tsiok-tsiok ū tsi̍t niú tāng --ooh! 

領獎的人請開醫生證明佮里長證明，
Niá tsióng ê lâng tshiánn khui i-sing tsìng-bîng kah lí-tiúnn tsìng-bîng, 

本公司佇各大病院、殯儀館為恁來頒獎，
pún kong-si tī kok tuā pēnn-īnn, pin-gî-kuán uī lín lâi pan tsióng, 

請把握良機毋通錯失機會喔！
tshiánn pá-ak liông-ki m̄-thang tshò-sit ki-huē --ooh!




喙焦。
Tshuì-ta. 

喔！
Ooh! 

喙焦，
Tshuì-ta, 

來啉一罐三七股的運動飲料。
lâi lim tsi̍t kuàn Sam-tshit-kóo ê ūn-tōng ím-liāu. 

無夠，
Bô kàu, 

無夠，
bô kàu, 

無夠。
bô kàu. 

猶無夠，
Iah bô kàu, 

無這罐五百#cc#的有夠矣乎！
bô tsit kuàn gōo-pah #cc# ê ū kàu --ah --honnh! 

無夠，
Bô kàu, 

無夠，
bô kàu, 

無夠，
bô kàu, 

無夠啦！
bô kàu --lah! 

閣無夠，
Koh bô kàu, 

若無一罐兩千#cc#的汽水，
nā-bô tsi̍t kuàn nn̄g-tshing #cc# ê khì-tsuí, 

按呢有夠無？
án-ne ū kàu --bô? 

無夠，
Bô kàu, 

無夠，
bô kàu, 

無夠，
bô kàu,

無夠啦！
bô kàu --lah!




各位朋友日頭炎炎熱甲強欲死，
Kok-uī pîng-iú ji̍t-thâu iām-iām jua̍h kah kiōng-beh sí, 

是毋是感覺真喙焦，
sī m̄ sī kám-kak tsin tshuì-ta, 

市面上的飲料若欲啉，
tshī-bīn-siōng ê ím-liāu nā beh lim, 

總是愛啉欲幾若罐，
tsóng--sī ài lim beh kuí-nā kuàn, 

新產品紅龜的冬瓜茶，
sin sán-phín Âng-ku--ê tang-kue-tê, 

五十三加侖鐵桶仔大包裝，
gōo-tsa̍p-sann ka-lûn thih-tháng-á tuā pau-tsong, 

予你一桶啉甲爽，
hōo lí tsi̍t tháng lim kah sóng, 

紅龜的冬瓜茶有夠無？
Âng-ku--ê tang-kue-tê ū-kàu --bô? 

有夠，
Ū-kàu, 

強欲無法度喘氣囉！
kiōng-beh bô-huat-tōo tshuán-khuì --looh! 

紅龜的冬瓜茶另外徵求全省經銷商，
Âng-ku--ê tang-kue-tê līng-guā ting-kiû tsuân-síng king-siau-siong, 

聯絡電話：
liân-lo̍k tiān-uē: 

#ABC#五空二六，
#ABC# ngóo khòng jī lio̍k, 

#ABC#五空二六，
#ABC# ngóo khòng jī lio̍k, 

這是高雄市的電話，
tse sī Ko-hiông-tshī ê tiān-uē, 

外埠頭會記得加一个空七喔！
guā-poo-thâu ē-kì-tit ka tsi̍t ê khòng tshit --ooh!

