396 悲情城市

悲情城市
Pi-tsîng siânn-tshī




心稀微在路邊
Sim hi-bî tsāi lōo-pinn

路燈光青青
Lōo-ting kng tshenn-tshenn

若親像照阮心情
Ná tshin-tshiūnn tsiò guán sim-tsîng

暗淡無元氣
Àm-tām bô guân-khì

彼當時伊提議欲分離
Hit-tong-sî i thê-gī beh hun-lī

因何我會無來共阻止
In-hô guá ē bô lâi kā tsóo-tsí

啊被人放捒的小城市
Ah pī lâng pàng-sak ê sió siânn-tshī

秋夜月暗暝
Tshiu iā ge̍h àm-mê

心茫茫想彼人
Sim bâng-bâng siūnn hit lâng

攑頭看樓窗
Gia̍h-thâu khuànn lâu-thang

為怎樣一時心酸
Uī tsuánn-iūnn tsi̍t-sî sim-sng

目箍漸漸紅
Ba̍k-khoo tsiām-tsiām âng

你在我面頭前表愛慕
Lí tsāi guá bīn-thâu-tsîng piáu ài-bōo

已經變成過去的眠夢
Í-king piàn-sîng kuè-khì ê bîn-bāng

啊被人放捒的小城市
Ah pī lâng pàng-sak ê sió siânn-tshī

秋夜也沉重
Tshiu iā iā tîm-tāng

心痛疼無心情
Sim thàng-thiànn bô sim-tsîng

看月移花影
Khuànn gue̍h î hue iánn

雖然是舊情難忘
Sui-jiân sī kū tsîng lân-bōng

暗叫你的名
Àm kiò lí ê miâ

到現在只好是祈禱你
Kàu hiān-tsāi tsí-hó sī kî-tó lí

一生過著心願的運命
It-sing kuè-tio̍h sim-guān ê ūn-miā

啊被人放捒的小城市
Ah pī lâng pàng-sak ê sió siânn-tshī

秋夜落葉聲
Tshiu iā lo̍h hio̍h siann

