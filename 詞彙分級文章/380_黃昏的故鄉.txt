380 黃昏的故鄉

黃昏的故鄉
Hông-hun ê kòo-hiong




叫著我、叫著我
Kiò tio̍h guá, kiò tio̍h guá

黃昏的故鄉不時咧叫我
Hông-hun ê kòo-hiong put-sî teh kiò guá

叫我這个苦命的身軀
Kiò guá tsit ê khóo-miā ê sin-khu

流浪的人無厝的渡鳥
Liû-lōng ê lâng bô tshù ê tōo tsiáu

孤單若來到異鄉
Koo-tuann nā lâi-kàu ī-hiong

不時也會念家鄉
Put-sî iā ē liām ka-hiong

今日又是來聽見著
Kim-ji̍t iū sī lâi thiann-kìnn tio̍h

喔！親像咧叫我的
Ooh! Tshin-tshiūnn teh kiò guá --ê

叫著我、叫著我
Kiò tio̍h guá, kiò tio̍h guá

黃昏的故鄉不時咧叫我
Hông-hun ê kòo-hiong put-sî teh kiò guá

懷念彼時故鄉的形影
Huâi-liām hit sî kòo-hiong ê hîng-iánn

月光不時照落的山河
Gue̍h-kng put-sî tsiò lo̍h ê san hô

彼爿山 彼條溪水
Hit pîng suann hit tiâu khe-tsuí

永遠抱著咱的夢
Íng-uán phāu tio̍h lán ê bāng

今夜又是來夢著伊
Kim-iā iū sī lâi bāng tio̍h i

喔！親像咧等我的 
Ooh! Tshin-tshiūnn teh tán guá --ê

叫著我、叫著我
Kiò tio̍h guá, kiò tio̍h guá

黃昏的故鄉不時咧叫我
hông-hun ê kòo-hiong put-sî teh kiò guá

含著悲哀也有帶目屎
Hâm tio̍h pi-ai iā ū tài ba̍k-sái

盼我轉去的聲叫無停
Phàn guá tńg--khì ê siann kiò bô thîng

白雲啊，你若欲去
Pe̍h hûn --ah, lí ná beh khì

請你帶著阮心情
Tshiánn lí tuà tio̍h guán sim-tsîng

送去予伊
Sàng khì hōo i

我的阿母
Guá ê a-bú

喔！毋通來袂記得
Ooh! M̄-thang lâi bē-kì-eh

