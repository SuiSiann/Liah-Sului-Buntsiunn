464 我問天

我問天
Guá mn̄g thinn




風也真受氣
Hong iā tsin siūnn-khì

雨也真受氣
Hōo iā tsin siūnn-khì

氣我哪會無志氣
Khì guá ná ē bô tsì-khì

愛也消失去
Ài iā siau-sit khì

情閣來觸纏
Tsîng koh lâi tak-tînn

想你想你毋知有啥意義
Siūnn lí siūnn lí m̄ tsai ū siánn ì-gī

四界咧探聽
Sì-kè teh thàm-thiann

佗位有你的消息
Tó-uī ū lí ê siau-sit

我的感情予你縛甲死死
Guá ê kám-tsîng hōo lí pa̍k kah sí-sí

我問天我問天
Guá mn̄g thinn guá mn̄g thinn

敢會當莫創治
Kám ē-tàng mài tshòng-tī

閣再愛你
Koh-tsài ài lí

折磨是我家己
Tsiat-buâ sī guá ka-tī

我問天我問天
Guá mn̄g thinn guá mn̄g thinn

敢會當莫創治
Kám ē-tàng mài tshòng-tī

想欲放袂記
Siūnn-beh pàng buē-kì

我不知不覺醉十年
Guá put-ti-put-kak tsuì tsa̍p nî

窗外的雨
Thang-guā ê hōo

敢講是男人的淚
Kám kóng sī lâm-jîn ê luī

毋願面對現實
M̄ guān bīn-tuì hiān-si̍t 

夢中醉十年
Bāng-tiong tsuì tsa̍p nî

