856 校外教學驚魂記

藤山老師：
藤山老師：

#おきなわ#是一个好所在。
#おきなわ# sī tsi̍t ê hó sóo-tsāi.

山口老師：
山口老師：

足早就想欲去矣。
Tsiok tsá tō siūnn-beh khì --ah.

藤山老師：
藤山老師：

#山口#老師你敢會紮游泳衫去唅？
#山口# lāu-su lí kám ē tsah iû-íng-sann khì --hannh?

山口老師：
山口老師：

彼个所在四爿攏是海，
Hit ê sóo-tsāi sì-pîng lóng sī hái, 

實在有夠媠的。
si̍t-tsāi ū-kàu suí --ê.

藤山老師：
藤山老師：

而且一年迵天攏會用得泅水呢！
Jî-tshiánn tsi̍t-nî-thàng-thinn lóng ē-īng-eh siû-tsuí --neh! 

藍藍的海水、
Nâ-nâ ê hái-tsuí, 

燒燒的日頭。
sio-sio ê ji̍t-thâu. 

岩本老師：
岩本老師：

喂喂，
Ueh ueh, 

恁兩个啊，
lín nn̄g ê --ah, 

遮是辦公室呢，
tsia sī pān-kong-sik --neh, 

毋好親像菜市仔按呢唏嚇叫啦。
m̄ hó tshin-tshiūnn tshài-tshī-á án-ne hih-heh-kiò --lah.

藤山老師：
藤山老師：

歹勢乎。
Pháinn-sè --honnh.

江口老師：
江口老師：

像按呢無煩無惱上幸福矣。
Tshiūnn án-ne bô-huân-bô-ló siōng hīng-hok --ah.

山口老師：	
山口老師：

這句話是啥物意思啊？
Tsit kù uē sī siánn-mih ì-sù --ah?

岩本老師：	
岩本老師：

用跤頭趺想嘛知影，
Īng kha-thâu-u siūnn mā tsai-iánn, 

𤆬一陣鮮頭鮮面的學生欲去旅行。
tshuā tsi̍t-tīn tshinn-thâu-tshinn-bīn ê ha̍k-sing beh khì lú-hîng.

江口老師：	
江口老師：

每年乎攏會出代誌呢。
Muí nî --honnh lóng ē tshut tāi-tsì --neh.

岩本老師：	
岩本老師：

毋是佮別的學生冤家相拍乎，
M̄ sī kah pa̍t ê ha̍k-sing uan-ke sio-phah --honnh, 

予人掠去警察局。
hōo lâng lia̍h khì kíng-tshat-kio̍k. 

江口老師：	
江口老師：

就是破壞旅館的物件。
Tō sī phò-huāi lú-kuán ê mn̍gh-kiānn.

岩本老師：	
岩本老師：

甚至是偷看查某囡仔洗身軀。
Sīm-tsì sī thau khuànn tsa-bóo-gín-á sé-sin-khu.

江口老師：	
江口老師：

啥物齣頭攏有啦。
Siánn-mih tshut-thâu lóng ū --lah.

主任：	
主任：

其實呢，
Kî-si̍t --neh, 

我嘛真想欲佮恁去，
guá mā tsin siūnn-beh kah lín khì, 

猶毋過，
iá-m̄-koh, 

真正可惜。
tsin-tsiànn khó-sioh.

山口老師：	
山口老師：

主任。
Tsú-jīm.

主任：	
主任：

咱學校的學生愛展閣愛出風頭，
Lán ha̍k-hāu ê ha̍k-sing ài tián koh ài tshut-hong-thâu, 

是講有恁綴牢牢咧，
sī kóng ū lín tuè-tiâu-tiâu --leh, 

我想應該是無問題啦。
guá siūnn ìng-kai sī bô būn-tê --lah.  

猶毋過，
Iá-m̄-koh, 

若是有一个萬一，
nā-sī ū tsi̍t ê bān-it, 

我看到時陣代誌就大條囉！
guá khuànn kàu sî-tsūn tāi-tsì tō tuā-tiâu --looh!

山口老師：	
山口老師：

我看是火燒罟寮，
Guá khuànn sī hué sio koo-liâu, 

無望矣！
bô bāng --ah!

野田：	
野田：

啥？
Siánnh? 

嘿哪會按呢唅？
Heh ná ē án-ne --hannh? 

才一工#自由活動#⿰爾爾喔。
Tsiah tsi̍t kang #自由活動# nia̋ --ooh.

小內：	
小內：

暗時六點就袂使出門。
Àm-sî la̍k tiám tō buē-sái tshut-mn̂g.

阿南：	
阿南：

哎喲，
Ai-iō, 

這比⿰予人關起來乎閣較悽慘啦。
tse pí hőng kuainn --khí-lâi --honnh koh-khah tshi-tshám --lah.

熊仔：	
熊仔：

喂，
Eh, 

我共恁講喔，
guá kā lín kóng --ooh, 

我聽講以前乎有人偷偷仔走出去#滑雪#呢。
guá thiann-kóng í-tsîng --honnh ū lâng thau-thau-á tsáu tshut-khì #滑雪# --neh.

阿南、小內、野田：	
阿南、小內、野田：

走出去#滑雪#！
Tsáu tshut-khì #滑雪#!

小內：	
小內：

原來猶閣有這招喔。
Guân-lâi iá-koh ū tsit tsiau --ooh.

阿南、小內、野田：	
阿南、小內、野田：

#0204#等你喔。
#0204# tán --lí --ooh.

「#校外教學驚魂記#！！」
“#校外教學驚魂記#!!”

富士：	
富士：

大小姐，
Tuā-sió-tsiá, 

我會請佛祖共你保庇，
guá ē tshiánn Hu̍t-tsóo kā lí pó-pì, 

一路順風啊，
tsi̍t-lōo sūn-hong --ah, 

請你愛細膩喔。
tshiánn lí ài sè-jī --ooh.

山口老師：	
山口老師：

逐家聽予好喔，
Ta̍k-ke thiann hōo hó --ooh, 

恁愛遵守規矩，
lín ài tsun-siú kui-kí,

絕對袂用得去攪擾別人，
 tsua̍t-tuì buē-īng-tit khì kiáu-jiáu pa̍t-lâng, 

或者是各人行各人的，
hi̍k-tsiá sī kok lâng kiânn kok lâng ê,

行到毋知影路喔。
kiann kàu m̄ tsai-iánn lōo --ooh. 

可惡，
Khónn-ònn, 

無半个欲插我。
bô puànn ê beh tshap --guá.

安哥：	
安哥：

喂，
Eh, 

等咧，
tán --leh, 

你共恁爸挵按怎唅。
lí kā lín-pē lòng án-nuá --hannh.

小內：	
小內：

你講啥，
Lí kóng siánn, 

彼是你先共我挵的呢。
he sī lí sing kā guá lòng --ê --neh.

安哥：	
安哥：

Tē-tshú的人講話閣真聳鬚喔。
Tē-tshú ê lâng kóng-uē koh tsin tshàng-tshiū --ooh.

小內：	
小內：

抑無你是欲按怎？
Ah-bô lí sī beh án-tsuánn? 

安哥：	
安哥：

你是欲冤家喔？
Lí sī beh uan-ke --ooh?

小內：	
小內：

啊欲按怎攏⿰無要緊啦。
Ah beh án-tsuánn lóng bua̋-kín --lah.

山口老師：	
山口老師：

按呢就好。
Án-ne tiō hó.

小內：	
小內：

#山美#。
#山美#.

安哥：	
安哥：

你是啥物人啊？
Lí sī siánn-mih lâng --ah?

山口老師：	
山口老師：

我喔？
Guá --ooh? 

是in這班的導的。
Sī in tsit pan ê tō--ê. 

咱小借問一下，
Lán sió tsioh-mn̄g --tsi̍t-ē, 

恁兩个敢會用得莫閣冤矣？
lín nn̄g ê kám ē-īng-eh mài koh uan --ah?

安哥：	
安哥：

老師較莫管閒仔事的啦。
Lāu-su khah mài kuán îng-á-sū --ê --lah.

山口老師：	
山口老師：

一定愛冤是無？
It-tīng ài uan sī --bô? 

敢袂當予我淡薄仔面子是無？
Kám buē-tàng hōo guá tām-po̍h-á bīn-tsú sī --bô?

準拄煞啦。
 Tsún-tú-suah --lah.

安哥：	
安哥：

以後喔行路較細膩的啦。
Í-āu --ooh kiânn-lōo khah sè-jī --ê --lah.

小內：	
小內：

大聲就贏喔？
Tuā-siann tō iânn --ooh?

岩本老師：	
岩本老師：

遮袂用得啦，
Tsia bē-īng-eh --lah, 

莫來遮矣啦。
mài lâi tsia --ah --lah. 

山口老師：	
山口老師：

是按怎啦？
Sī-án-tsuánn --lah?

岩本老師：	
岩本老師：

咱若毋緊走，
Lán nā m̄ kín tsáu, 

等遮的少年流喙瀾，
tán tsia-ê siàu-liân lâu tshuì-nuā, 

咱就會用得泅水矣啦。
lán tō ē-īng-eh siû-tsuí --ah --lah.

藤山老師：	
藤山老師：

原來是按呢喔。
Guân-lâi sī án-ne --ooh.

山口老師：	
山口老師：

閣較濟嘛死無夠。
Koh-khah tsuē mā sí bô-kàu.

野田：	
野田：

喂，
Eh, 

無欲落車喔？
bô beh lo̍h-tshia --ooh?

熊仔：	
熊仔：

毋是講欲去參觀啥物？
M̄ sī kóng beh khì tsham-kuan siánn-mih?

小內：	
小內：

哇！
Uah! 

恁看彼爿。
Lín khuànn hit-pîng.

阿南：	
阿南：

停車啦。
Thîng-tshia --lah.

小內：	
小內：

妹妹！
Muē-muē! 

Uah！
Uah!

藤山老師：	
藤山老師：

遮嘛袂用得，
Tsia mā buē-īng-eh, 

比拄才閣較厲害呢。
pí tú-tsiah koh-khah lī-hāi --neh.

江口老師：	
江口老師：

恐怖。
Khióng-pòo.

岩本老師：	
岩本老師：

非常的恐怖。
Hui-siông ê khióng-pòo.

山口老師：	
山口老師：

閣跳過好矣。
Koh thiàu--kuè hó --ah. 

開車。
Khui-tshia.

阿南：	
阿南：

是按怎無愛予阮落車？
Sī-án-tsuánn bô ài hōo gún lo̍h-tshia?

熊仔：	
熊仔：

至少嘛愛放一下仔尿咧。
Tsì-tsió mā ài pàng tsi̍t-ē-á jiō --eh.

野田：	
野田：

腹肚枵矣啦，
Pak-tóo iau --ah --lah,

你想欲共阮關佇咧車頂關規工是無？
 lí siūnn-beh kā gún kuainn tī-leh tshia-tíng kuainn kui-kang sī --bô?

阿南：	
阿南：

就是meh！
Tiō sī --meh!

阿慎：	
阿慎：

喂，
Eh, 

恁聽予詳細喔。
lín thiann hōo siông-sè --ooh.

小內：	
小內：

#阿慎#啊，
#阿慎# --ah, 

按呢敢會通啊？
án-ne kám ē thong --ah?

阿慎：	
阿慎：

試看覓你就知啦，
Tshì-khuànn-māi lí tō tsai --lah, 

橫直坐佇咧車頂嘛感覺足無聊，
huînn-ti̍t tsē tī-leh tshia-tíng mā kám-kak tsiok bô-liâu,

當做佮in覕相揣好矣。
 tòng-tsò kah in bih-sio-tshuē hó --ah.

岩本老師：	
岩本老師：

遮有真濟國寶級的古董會當予逐家參觀。
Tsia ū tsin tsē kok-pó-kip ê kóo-tóng ē-tàng hōo ta̍k-ke tsham-kuan.

山口老師：	
山口老師：

遮敢欲跳過？
Tsia kám beh thiàu--kuè?

阿南：	
阿南：

#山美#。
#山美#.

山口老師：	
山口老師：

恁是咧創啥啦？
Lín sī teh tshòng siánn --lah? 

哪會用得凊彩落車，
Ná ē-īng-eh tshìn-tshái lo̍h-tshia, 

緊起去車頂。
kín khí-khì tshia-tíng.

阿慎：	
阿慎：

#山口#做鬼。
#山口# tsò kuí.

小內：	
小內：

#預備#，
#預備#, 

#起#。
#起#.

山口老師：	
山口老師：

恁攏共我轉來啦，
Lín lóng kā guá tńg--lâi --lah, 

恁到底咧變啥物把戲啊唅？
lín tàu-té teh pìnn siánn-mih pá-hì --ah --hannh?

岩本老師：	
岩本老師：

齣頭來矣啦。
Tshut-thâu lâi --ah --lah. 

莫走！
Mài tsáu!

江口老師：	
江口老師：

熊的，
Hîm--ê, 

等我。
tán --guá.

小內：	
小內：

我佇咧遮，
Guá tī-leh tsia, 

緊來掠我啊。
kín lâi lia̍h --guá --ah.

野田：	
野田：

#山美#實在有夠慢的啦。
#山美# si̍t-tsāi ū-kàu bān --ê --lah.

阿南：	
阿南：

緊咧，
Kín--leh, 

走較緊咧啦。
tsáu khah kín --leh --lah.

山口老師：	
山口老師：

看我的。
Khuànn guá ê. 

是咧創啥，
Sī teh tshòng siánn, 

誠𠢕揣麻煩有影。
tsiânn gâu tshuē mâ-huân ū-iánn.

野田：	
野田：

來啊來啊，
Lâi --ah lâi --ah, 

掠袂著、
lia̍h bē tio̍h, 

掠袂著。
lia̍h bē tio̍h.

山口老師：	
山口老師：

你共我死轉來。
Lí kā guá sí --tńg-lâi.

熊仔：	
熊仔：

掠袂著、
Lia̍h bē tio̍h, 

掠袂著！
lia̍h bē tio̍h!

野田：	
野田：

我佇遮、
Guá tī tsia, 

我佇遮。
guá tī tsia.

山口老師：	
山口老師：

恁這寡死囡仔。
Lín tsit kuá sí-gín-á. 

共我擋咧啦。
Kā guá tòng --leh --lah.

藤山老師：	
藤山老師：

你是鬧煞未啦？
Lí sī nāu suah --bē --lah? 

這改我絕對袂去予你走去的。
Tsit kái guá tsua̍t-tuì bē khì hōo lí tsáu--khì --ê.

山口老師：	
山口老師：

#藤山#老師，
#藤山# lāu-su, 

毋通予走去喔。
m̄-thang hōo tsáu--khì --ooh.

藤山老師：	
藤山老師：

無問題，
Bô būn-tê, 

你共我較安份咧喔。
lí kā guá khah an-hūn --leh --ooh.

小內：	
小內：

老師我無才調喘氣矣啦。
Lāu-su guá bô tsâi-tiāu tshuán-khuì --ah --lah.

野田：	
野田：

四界攏有人咧顧呢。
Sì-kuè lóng ū lâng leh kòo --neh.

阿南：	
阿南：

著啊，
Tio̍h --ah, 

聽咧講三班的乎，
thiann leh kóng sann pan --ê --honnh,

嘛去予#山美#捎轉來呢。
 mā khì hōo #山美# sa --tńg-lâi --neh.

熊仔：	
熊仔：

#阿慎#啊，
#阿慎# --ah, 

這馬欲按怎？
tsit-má beh án-tsuánn?

阿慎：	
阿慎：

差不多該出門矣。
Tsha-put-to kai tshut-mn̂g --ah.

野田：	
野田：

敢真正會用得啊？
Kám tsin-tsiànn ē-īng-eh --ah?

阿慎：	
阿慎：

試看覓就知矣。
Tshì-khuànn-māi tō tsai --ah.

藤山老師：	
藤山老師：

抑若無，
Ia̍h-nā-bô, 

我閣來四界巡巡咧喔。
guá koh lâi sì-kè sûn-sûn--leh --ooh. 

山口老師：	
山口老師：

若按呢就辛苦你矣喔。
Nā án-ne tō sin-khóo --lí --ah --ooh.

藤山老師：	
藤山老師：

Mh。
Mh.

小內：	
小內：	

伊閣佇咧呢。
I koh tī--leh --neh.

阿慎：	
阿慎：	

無代誌啦，
Bô tāi-tsì --lah, 

咱來走。
lán lâi tsáu.

小內：	
小內：	

我就毋信鐵拍的嘛堪袂去。
Guá tiō m̄ sìn thih phah --ê mā kham buē khì.

野田：	
野田：	

有影有夠厲害呢，
Ū-iánn ū-kàu lī-hāi --neh, 

看你古意古意，
khuànn lí kóo-ì kóo-ì , 

想袂到齣頭遐爾濟。
siūnn bē kàu tshut-thâu hiah-nī tsē.

藤山老師：	
藤山老師：	

可憐，
Khó-liân, 

忝甲反過矣。
thiám kah píng--kuè --ah.

阿慎：	
阿慎：	

#山口#。
#山口#.

山口老師：	
山口老師：	

啊！
Ah! 

#阿慎#。
#阿慎#.

阿慎：	
阿慎：	

莫出聲。
Mài tshut-siann.

山口老師：	
山口老師：	

#阿#、
#阿#, 

#阿慎#，
#阿慎#, 

你想欲創啥唅？
lí siūnn-beh tshòng siánn --hannh? 

你欲偷食我的豆腐是無啊？
Lí beh thau tsia̍h guá ê tāu-hū sī --bô --ah?

阿慎：	
阿慎：	

誤會啊，
Gōo-huē --ah, 

你較冷靜咧啦。
lí khah líng-tsīng --eh --lah.

山口老師：	
山口老師：	

這馬是三更半暝呢。
Tsit-má sī sann-kinn-puànn-mî --neh.

阿慎：	
阿慎：	

你誤會矣啦。
Lí gōo-huē --ah --lah.

山口老師：	
山口老師：	

你竟然對你的老師做出這款代誌。
Lí kìng-jiân tuì lí ê lāu-su tsò tshut tsit khuán tāi-tsì.

阿慎：	
阿慎：	

你聽我講啦。
Lí thiann guá kóng --lah.

山口老師：	
山口老師：	

管一支長長啦，
Kóng tsi̍t ki tn̂g-tn̂g --lah,

你知死矣你！
 lí tsai sí --ah lí!

藤山老師：	
藤山老師：	

Uah！
Uah! 

少年真正無話講呢。
Siàu-liân tsin-tsiànn bô uē kóng --neh.

山口老師：	
山口老師：	

代誌毋是你想的按呢。
Tāi-tsì m̄ sī lí siūnn --ê án-ne.

藤山老師：	
藤山老師：	

⿰無要緊，
Bua̋-kín, 

繼續、
kè-sio̍k, 

繼續，
kè-sio̍k, 

月娘光光照尻川，
gue̍h-niû kng-kng tsiò kha-tshng, 

我毋是#飛利浦#實在無夠光。
guá m̄ sī #飛利浦# si̍t-tsāi bô-kàu kng.

山口老師：	
山口老師：	

你是咧講啥唅？
Lí sī leh kóng siánn --hannh?

藤山老師：	
藤山老師：	

我來去外口行行咧好矣啦，
Guá lâi-khì guā-kháu kiânn-kiânn--eh hó --ah --lah, 

#阿慎#愛偌久唅？
#阿慎# ài guā-kú --hannh? 

一點鐘、
Tsi̍t tiám-tsing, 

兩點鐘、
nn̄g tiám-tsing ,

三點鐘是毋？
 sann tiám-tsing sī --m̄? 

哎喲，
Ai-iō, 

#要死了，人家好羨慕喔#。
#要死了，人家好羨慕喔#.

阿南：	
阿南：	

小姐，
Sió-tsiá, 

猶閣有阮呢。
iáu-koh ū gún --neh.

山口老師：	
山口老師：	

緊講，
Kín kóng, 

發生啥物代誌矣？
huat-sing siánn-mih tāi-tsì --ah?

阿慎：	
阿慎：	

代誌是按呢啦，
Tāi-tsì sī án-ne --lah, 

阮進前走去踅夜市。
gún tsìn-tsîng tsáu khì se̍h iā-tshī.

山口老師：	
山口老師：	

恁這幾个。
Lín tsit kuí ê.

阿慎：	
阿慎：	

等一下才予你處罰，
Tán --tsi̍t-ē tsiah hōo lí tshú-hua̍t, 

猶毋過#小內#的代誌必須愛先講。
iáu-m̄-koh #小內# ê tāi-tsì pit-su ài sing kóng.

山口老師：	
山口老師：	

#小內#，
#小內#, 

啊伊人咧，
ah i lâng --leh, 

佇咧佗？
tī-leh tó?

阿慎：	
阿慎：	

暗時仔阮感覺足無聊的，
Àm-sî-á gún kám-kak tsiok bô-liâu --ê, 

所以就去踅夜市仔，
sóo-í tō khì se̍h iā-tshī-á, 

結果拄著兩个查某囡仔。
kiat-kó tú-tio̍h nn̄g ê tsa-bóo gín-á.

小內：	
小內：	

阮是來觀光的，
Gún sī lâi kuan-kong --ê, 

恁敢會當𤆬阮去好耍的所在啊？
lín kám ē-tàng tshuā gún khì hó-sńg ê sóo-tsāi --ah?

查某囡仔：	
查某囡仔：	

按呢敢好唅？
Án-ne kám hó --hannh?

鱸鰻：	
鱸鰻：	

恁是咧創啥？
Lín sī leh tshòng siánn? 

佇咧遮烏白奅姼仔。
Tī-leh tsia oo-pe̍h phānn tshit-á.

小內：	
小內：	

佮你啥物底代啊？
Kah lí siánn-mih tī-tāi --ah? 

去邊仔喘啦。
Khì pinn--á tshuán --lah.

鱸鰻：	
鱸鰻：	

啥物？
Siánn-mih?

阿慎：	
阿慎：	

#小內#莫按呢啦。
#小內# mài án-ne --lah.

鱸鰻：	
鱸鰻：	

是按怎欲冤家諾？
Sī-án-ná beh uan-ke --hioh?

小內：	
小內：	

緊旋啊！
Kín suan --ah!

鱸鰻：	
鱸鰻：	

莫走、
Mài tsáu, 

莫走、
mài tsáu, 

莫走、
mài tsáu, 

莫走！
mài tsáu!

阿南：	
阿南：	

阮走予逐的時陣乎，
Guán tsáu hōo jiok ê sî-tsūn --honnh,

逐家就走散去矣，
 ta̍k-ke tō tsáu suànn --khì --ah, 

啊所以各人就轉來旅社，
ah sóo-í kok-lâng tō tńg--lâi lú-siā,

猶毋過#小內#甲這馬猶未轉來。
 iá-m̄-koh #小內# kah tsit-má iáu-buē tńg--lâi.

山口老師：	
山口老師：	

這已經是偌久的代誌？
Tse í-king sī guā-kú ê tāi-tsì?

熊仔：	
熊仔：	

超過一點鐘矣。
Tshiau-kuè tsi̍t tiám-tsing --ah.

山口老師：	
山口老師：	

敢有敲伊的手機仔？
Kám ū khà i ê tshiú-ki-á?

野田：	
野田：	

有啦，
Ū --lah,

我一直敲攏無人接。
 guá it-ti̍t khà lóng bô lâng tsiap.

山口老師：	
山口老師：	

我看這聲害矣，
Guá khuànn tsit-siann hāi --ah, 

一定是出代誌矣。
it-tīng sī tshut tāi-tsì --ah.

有夠害的，
 Ū-kàu hāi --ê, 

有你綴咧，
ū lí tuè --leh,

閣會出這款代誌，
 koh ē tshut tsit khuán tāi-tsì,

這攏是因為你𤆬頭才會引起的，
 tse lóng sī in-uī lí tshuā-thâu tsiah ē ín-khí --ê, 

所以你愛負責。
sóo-í lí ài hū-tsik.

阿慎：	
阿慎：	

歹勢，
Pháinn-sè, 

我嘛毋知影代誌會變甲按呢。
guá mā m̄ tsai-iánn tāi-tsì ē piàn kah án-ne.

阮進前冤家的所在就是遐附近。
 Gún tsìn-tsîng uan-ke ê sóo-tsāi tō sī hia hù-kīn.

喂，
 Eh, 

恁拄才遐的朋友咧？
lín tú-tsiah hia-ê pîng-iú --leh?

鱸鰻：	
鱸鰻：	

啊？
Ah? 

你是咧講啥貨唅？
Lí sī leh kóng siánn-hè --hannh?

阿慎：	
阿慎：	

我問你遐的人咧？
Guá mn̄g lí hia-ê lâng --leh?

鱸鰻：	
鱸鰻：	

啥物人我哪會知咧。
Siánn-mih lâng guá ná ē tsai --leh.

山口老師：	
山口老師：	

#阿慎#，
#阿慎#, 

莫按呢啦，
mài án-ne --lah,

問人代誌哪會用得一个開始就遮爾仔無客氣。
 mn̄g lâng tāi-tsì ná ē-īng-eh tsi̍t ê khai-sí tō tsiah-nī-á bô kheh-khì.

鱸鰻：	
鱸鰻：	

你是啥物人啊？
Lí sī siánn-mih lâng --ah?

山口老師：	
山口老師：	

喔，
Ooh, 

我是伊的導的啦，
guá sī i ê tō--ê --lah, 

借問一下，
tsioh-mn̄g --tsi̍t-ē, 

恁敢有看著佮伊做伙的彼个人唅？
lín kám ū khuànn-tio̍h kah i tsò-hué ê hit ê lâng --hannh?

鱸鰻：	
鱸鰻：	

哈哈哈，
Ha ha ha, 

彼箍已經掣起來矣啦，
hit khoo í-king tshuah --khí-lâi --ah --lah, 

這馬應該佇咧鯊魚的腹肚內喔。
tsit-má ìng-kai tī-leh sua-hî ê pak-tóo-lāi --ooh.

山口老師：	
山口老師：	

講話較注意的喔，
Kóng-uē khah tsù-ì --ê --ooh, 

我上討厭這種無聊的笑詼，
guá siōng thó-ià tsit tsióng bô-liâu ê tshiò-khue, 

莫佇我面頭前佯顛佯痟。
mài tī guá bīn-thâu-tsîng tìnn-tian-tìnn-siáu.

阿慎：	
阿慎：	

這根本是龜笑鱉無尾，
Tse kun-pún sī ku tshiò pih bô bué, 

出手比我閣較緊嘛。
tshut-tshiú pí guá koh-khah kín --mah.

山口老師：	
山口老師：	

緊講，
Kín kóng, 

我的學生到底佇咧佗位？
guá ê ha̍k-sing tàu-té tī-leh tó-uī?

鱸鰻：	
鱸鰻：	

毋講你是欲按怎？
M̄ kóng lí sī beh án-tsuánn?

鱸鰻：	
鱸鰻：	

莫佮伊囉嗦啦，
Mài kah i lo-so --lah, 

予死啦。
hōo sí --lah.

山口老師：	
山口老師：	

毋講會死甲閣較歹看喔。
M̄ kóng ē sí kah koh-khah pháinn-khuànn --ooh.

鱸鰻：	
鱸鰻：	

失禮啦，
Sit-lé --lah, 

我拄才是烏白講的，
guá tú-tsiah sī oo-pe̍h-kóng --ê,

其實乎，
 kî-si̍t --honnh, 

阮逐甲無去矣，
guán gik kah bô--khì --ah, 

後來阮就攏毋知影，
āu--lâi gún tō lóng m̄ tsai-iánn, 

真正的啦，
tsin-tsiànn --ê --lah, 

無騙你。
bô phiàn --lí.

山口老師：	
山口老師：	

看in哭甲遮爾可憐，
Khuànn in khàu kah tsiah-nī khó-liân, 

in講的應該是誠實的喔。
in kóng --ê ìng-kai sī tsiânn-si̍t --ê --ooh.

阿慎：	
阿慎：	

可能是誠實的。
Khó-lîng sī tsiânn-si̍t --ê.

山口老師：	
山口老師：	

咱敢若有較超過乎。
Lán kánn-ná ū khah tshiau-kuè --honnh.

阿慎：	
阿慎：	

就算超過嘛無法度啊。
Tō sǹg tshiau-kuè mā bô-huat-tōo --ah.

山口老師：	
山口老師：	

#小內#是趖去佗位去唅？
#小內# sī sô khì tó-uī --khì --hannh? 

哈啾，
Hah-tshiùnn, 

拄才才出甲規身軀汗呢，
tú-tsiah tsiah tshut kah kui-sin-khu kuānn --neh, 

雖然講佇咧#おきなわ#，
sui-jiân kóng tī-leh #おきなわ#,

暗時仔猶是冷冷乎。
 àm-sî-á iá sī líng-líng --honnh.

阿慎：	
阿慎：	

⿰啥人叫你毋穿外套就按呢衝出來。
Siáng kiò lí m̄ tshīng guā-thò tiō án-ne tshiong --tshut-lâi.

山口老師：	
山口老師：	

我哪會知影啦，
Guá ná ē tsai-iánn --lah, 

這是你的外套，
tse sī lí ê guā-thò, 

啊！
ah! 

你、
Lí,

你、
 lí,

你是驚美女會去寒著。
 lí sī kiann bí-lú ē khì kuânn--tio̍h.

阿慎：	
阿慎：	

共衫還我。
Kā sann hîng --guá.

山口老師：	
山口老師：	

你看遮有一陣少年囡仔呢，
Lí khuànn tsia ū tsi̍t-tīn siàu-liân gín-á --neh, 

咱來共in問好矣。
lán lâi kā in mn̄g hó --ah. 

喂，
Eh, 

借問一下。
tsioh-mn̄g --tsi̍t-ē.

安哥：	
安哥：	

聽咧講#小內#去⿰予人修理諾。
Thiann leh kóng #小內# khì hőng siu-lí --hioh. 

飯匙銃幫：	
飯匙銃幫：	

大的，
Tuā--ê, 

伊拄才有敲電話來呢。
i tú-tsiah ū khà tiān-uē lâi --neh.

山口老師：	
山口老師：	

啥物？
Siánn-mih? 

#小內#去⿰予人修理，
#小內# khì hőng siu-lí, 

為啥物，
uī siánn-mi̍h, 

到底是⿰啥人做的？
tàu-té sī siáng tsò--ê?

飯匙銃幫：	
飯匙銃幫：	

你是⿰啥人啦？
Lí sī siáng --lah?

安哥：	
安哥：	

你是、
Lí sī, 

你是彼个老師諾？
lí sī hit ê lāu-su --hioh?

山口老師：	
山口老師：	

緊回答我喔。
Kín huê-tap --guá --ooh.

安哥：	
安哥：	

碼頭倉庫幫的人，
Bé-thâu Tshng-khò-pang ê lâng, 

in放風聲講叫阮愛解散飯匙銃，
in pàng-hong-siann kóng kiò gún ài kái-suànn Pn̄g-sî-tshìng,

抑若無乎，
 ia̍h-nā-bô --honnh,

欲對阮無客氣啦，
 beh tuì gún bô kheh-khì --lah, 

啊所以#小內#毋才會
ah sóo-í #小內# m̄-tsiah ē

山口老師：	
山口老師：	

竟然有這款代誌，
Kìng-jiân ū tsit khuán tāi-tsì, 

卑鄙、
pi-phí, 

下流，
hā-liû, 

世界袂見笑，
sè-kài buē-kiàn-siàu, 

恁這寡術仔，
lín tsit kuá su̍t-á,

人按呢講，
 lâng án-ne kóng,

恁就真正欲按呢做是無？
 lín tō tsin-tsiànn beh án-ne tsò sī --bô?

飯匙銃幫：	
飯匙銃幫：	

較客氣的，
Khah kheh-khì --ê, 

這爿的毋是術仔，
tsit-pîng ê m̄ sī su̍t-á, 

當做阮是⿰予人嚇驚大漢的喔。
tòng-tsuè gún sī hőng hennh-kiann tuā-hàn --ê --ooh.

安哥：	
安哥：	

無毋著啊，
Bô m̄-tio̍h --ah,

咱毋但欲救人，
 lán m̄-nā beh kiù-lâng, 

嘛愛予in知影咱的實力啦。
mā ài hōo in tsai-iánn lán ê si̍t-li̍k --lah.

山口老師：	
山口老師：	

著，
Tio̍h, 

真好就是按呢，
tsin hó tiō sī án-ne, 

按呢毋才著。
án-ne m̄-tsiah tio̍h.

阿慎：	
阿慎：	

這哪有可能，
Tse ná ū khó-lîng,

你無感覺無啥對同是毋？
 lí bô kám-kak bô siánn tuì-tâng sī --m̄? 

我實在想無in是按怎欲為著無熟似的人拚命，
Guá si̍t-tsāi siūnn-bô in sī-án-nuá beh uī-tio̍h bô si̍k-sāi ê lâng piànn-miā, 

這根本無道理啊。
tse kun-pún bô tō-lí --ah.

山口老師：	
山口老師：	

欲做兄弟喔，
Beh tsò hiann-tī --ooh, 

講情講義是上基本的條件。
kóng tsîng kóng gī sī siōng ki-pún ê tiâu-kiānn.

阿慎：	
阿慎：	

我猶是感覺怪怪。
Guá iáu sī kám-kak kuài-kuài.

安哥：	
安哥：	

向倉庫幫宣戰啦。
Hiòng Tshng-khòo-pang suan-tsiàn --lah.

山口老師：	
山口老師：	

著，
Tio̍h, 

予in知影咱的厲害，
hōo in tsai-iánn lán ê lī-hāi, 

咱是飯匙銃的兄弟。
lán sī Pn̄g-sî-tshìng ê hiann-tī.

安哥：	
安哥：	

共#小內#還阮，
Kā #小內# hâinn --guán, 

緊共放出來，
kín kā pàng --tshut-lâi, 

有聽咧無？
ū thiann --leh --bô? 

趕緊共#小內#放出來，
Kuánn-kín kā #小內# pàng --tshut-lâi,

抑若無毋通怪阮無客氣喔。
 ia̍h-nā-bô m̄-thang kuài gún bô kheh-khì --ooh.

倉庫幫老大：	
倉庫幫老大：	

哼，
Hngh, 

真正是毋知影死活，
tsin-tsiànn sī m̄ tsai-iánn sí-ua̍h, 

無解散閣敢來討人。
bô kái-sàn koh kánn lâi thó lâng.

飯匙銃幫：	
飯匙銃幫：	

創啥，
Tshòng sánn, 

啥物時陣變成按呢的？
siánn-mih sî-tsūn pìnn-sîng án-ne --ê? 

有夠卑鄙的啦。
Ū-kàu pi-phí --ê --lah.

倉庫幫老大：	
倉庫幫老大：	

猶閣有閣較厲害的，
Iá-koh ū koh-khah lī-hāi --ê, 

哼哼。
hngh hngh.

安哥：	
安哥：	

莫臭屁啦，
Mài tshàu-phuì --lah, 

趕緊共人交出來有聽見無？
kuánn-kín kā lâng kau --tshut-lâi ū thiann--e --bô ?

飯匙銃幫：	
飯匙銃幫：	

交出來。
Kau --tshut-lâi.

倉庫幫老大：	
倉庫幫老大：	

死鴨硬喙䫌，
Sí ah ngē tshuì-phué, 

腳數好就來釘孤枝啊，
kioh-siàu hó tiō lâi tìng-koo-ki --ah, 

橫直恁飯匙銃的人早慢一定愛消失。
huînn-ti̍t lín Pn̄g-sî-tshìng ê lâng tsá-bān it-tīng ài siau-sit.

飯匙銃幫：	
飯匙銃幫：	

你！
Lí!

山口老師：	
山口老師：	

愛消失的人應該是恁，
Ài siau-sit ê lâng ìng-kai sī lín, 

借問一下，
tsioh-mn̄g --tsi̍t-ē, 

你就是倉庫幫的大的是毋？
lí tIō sī Tshng-khòo-pang ê tuā--ê sī --m̄?

倉庫幫老大：
倉庫幫老大：	

查某的喔，
Tsa-bóo --ê --ooh, 

我仝款是袂手下留情。
guá kāng-khuán sī bē tshiú-hā-liû-tsîng.

飯匙銃幫：	
飯匙銃幫：	

喂，
Eh, 

遮無你的代誌，
tsia bô lí ê tāi-tsì, 

你莫插手啦，
lí mài tshap-tshiú --lah, 

這是阮的問題，
tse sī gún ê būn-tê, 

佮你無關係，
kah lí bô kuan-hē, 

阮的代誌，
gún ê tāi-tsì, 

我無想欲連累著你。
guá bô siūnn-beh liân-luī tio̍h lí. 

山口老師：	
山口老師：	

啥物咧佮我無關係啊，
Siánn-mih teh kah guá bô kuan-hē --ah, 

這層代誌喔佮我的關係大囉，
tsit tsân tāi-tsì --ooh kah guá ê kuan-hē tuā --looh, 

閃開！
siám--khui!

恁上好緊共#小內#共我交出來喔。
 Lín siōng hó kín kā #小內# kā guá kau --tshut-lâi --ooh.

倉庫幫老大：	
倉庫幫老大：	

你講啥我聽無啦。
Lí kóng siánn guá thiann-bô --lah.

山口老師：	
山口老師：	

聽無，
Thiann-bô,

聽無就無愛，
 thiann-bô tiō bô ài,

抑若無喔。
 ia̍h-nā-bô --ooh.

倉庫幫老大：	
倉庫幫老大：	

若無欲按怎唅？
Nā-bô beh án-tsuánn --hannh?

山口老師：	
山口老師：	

抑若無我予你按怎死就毋知影。
Ia̍h-nā-bô guá hōo lí án-tsuánn sí tō m̄ tsai-iánn.

飯匙銃幫：	
飯匙銃幫：	

想袂到這个老師遮爾仔有氣魄啊。
Siūnn bē kàu tsit ê lāu-su tsiah-nī-á ū khì-phik --ah.

倉庫幫老大：	
倉庫幫老大：	

哼哼哼哼，
Hngh hngh hngh hngh, 

講的比唱的猶閣較好聽啊。
kóng--ê pí tshiùnn--ê iáu-koh-khah hó-thiann --ah.  

等、
Tán,

等、
 tán, 

等、
tán,

等咧，
 tán --leh, 

其實這攏是我的手下家己烏白來，
kî-si̍t tse lóng sī guâ ê tshiú-hā ka-kī oo-pe̍h-lâi, 

佮我無關係啦，
kah guá bô kuan-hē --lah, 

緊來閬喔。
kín lâi làng --ooh.

倉庫幫：	
倉庫幫：	

大的這是你交代的呢，
Tuā--ê tse sī lí kau-tài --ê --neh,

你哪會按呢講咧？
 lí ná ē án-ne kóng --leh?

山口老師：	
山口老師：	

#小內#是恁動手共拍的是無唅？
#小內# sī lín tāng-tshiú kā phah --ê sī --bô --hannh?

倉庫幫：	
倉庫幫：	

緊走、
Kín tsáu,

緊走！
 kín tsáu!

山口老師：	
山口老師：	

轉去尿苴仔包包咧，
Tńg--khì jiō-tsū-á pau-pau--eh, 

莫閣出來做兄弟，
mài koh tshut-lâi tsò hiann-tī,

若無恁早慢會踢著鐵枋，
 nā-bô lín tsá-bān ē that-tio̍h thih-pang, 

予恁死甲真歹看。
hōo lín sí kah tsin pháinn-khuànn.

飯匙銃幫：	
飯匙銃幫：	

腳數好喔。
Kioh-siàu hó --ooh.

飯匙銃幫：	
飯匙銃幫：	

#小內#佇咧內面，
#小內# tī-leh lāi-bīn,

伊無代誌。
 i bô tāi-tsì.

飯匙銃幫：	
飯匙銃幫：	

#小內#。
#小內#.

山口老師：	
山口老師：	

#小內#。
#小內#. 

#小內#你實在予我有夠煩惱的呢。
#小內# lí si̍t-tsāi hōo guá ū-kàu huân-ló --ê --neh. 

你是⿰啥人？
 Lí sī siáng?

飯匙銃幫小內：	
飯匙銃幫小內：	

你又閣是⿰啥人？
Lí iū-koh sī siáng?

安哥：	
安哥：	

伊就是#小內#啦，
I tō sī #小內# --lah, 

阮講的就是伊啊。
guán kóng --ê tiō sī i --ah. 

誤會喔，
Gōo-huē --ooh, 

我就感覺怪怪啊。
guá tō kám-kak kuài-kuài --ah.

飯匙銃幫小內：	
飯匙銃幫小內：	

安哥。
An--koh.

安哥：	
安哥：	

大姊頭仔，
Tuā-tsí-thâu-á, 

看起來你真煩惱彼个叫#小內#的人乎？
khuànn --khí-lâi lí tsin huân-ló hit ê kiò #小內# ê lâng --honnh? 

雖然講這是誤會一場，
Sui-jiân kóng tse sī gōo-huē tsi̍t tiûnn, 

猶毋過大姊頭仔老師，
iáu-m̄-koh tuā-tsí-thâu-á lāu-su, 

你是阮的恩人啦，
lí sī gún ê un-jîn --lah, 

所以阮會出動全部的人幫大姊頭仔揣#小內#，
sóo-í gún ē tshut-tōng tsuân-pōo ê lâng pang tuā-tsí-thâu-á tshē #小內#,

恁講著無？
 lín kóng tio̍h --bô? 

飯匙銃幫：	
飯匙銃幫：	

著！
Tio̍h!

山口老師：	
山口老師：	

恁敢知影伊生做按怎？
Lín kám tsai-iánn i senn-tsò án-tsuánn?

安哥：	
安哥：	

這著愛大姊頭仔老師共阮講啊。
Tse to̍h-ài tuā-tsí-thâu-á lāu-su kā gún kóng --ah.

山口老師：	
山口老師：	

目睭敢若是按呢喔，
Ba̍k-tsiu kánn-ná sī án-ne --ooh, 

大概乎就是生做這个模樣。
tāi-khài --honnh tiō sī sinn-tsò tsit ê bôo-iūnn.

小內：	
小內：	

哎喲，
Ai-iō, 

足疼的啦。
tsiok thiànn --ê --lah. 

我是咧眠夢喔。
Guá sī teh bîn-bāng --ooh.

安哥：	
安哥：	

我知影矣，
Guá tsai-iánn --ah, 

若按呢恁去海邊遐揣啦，
nā án-ne lín khì hái-pinn hia tshē --lah, 

啊我來公園遐揣看覓咧。
ah guá lâi kong-hn̂g hia tshē khuànn-māi --leh.

小內：	
小內：	

彼陣人毋知走矣抑未？
Hit tīn lâng m̄ tsai tsáu --ah a̍h buē?

安哥：	
安哥：	

你#小內#諾？
Lí #小內# --hioh?

我咧揣你啦。
 Guá teh tshē --lí --lah.

小內：	
小內：	

早起拄著的彼个。
Tsái-khí tú--tio̍h ê hit ê.

安哥：	
安哥：	

我毋是欲揣你冤家啦，
Guá m̄ sī beh tshē lí uan-ke --lah,

上車。
 tsiūnn-tshia.

小內：	
小內：	

你有啥物企圖啊？
Lí ū siánn-mih khì-tôo --ah?

安哥：	
安哥：	

我欲載你來去揣大姊頭仔老師啦。
Guá beh tsài lí lâi-khì tshē tuā-tsí-thâu-á lāu-su --lah.

小內：	
小內：	

大姊頭仔老師？
Tuā-tsí-thâu-á lāu-su?

安哥：	
安哥：	

因為阮欠你彼个大姊頭仔老師一个恩情啦。
In-uī gún khiàm lí hit ê tuā-tsí-thâu-á lāu-su tsi̍t ê un-tsîng --lah.

小內：	
小內：	

欠#山美#恩情？
Khiàm #山美# un-tsîng?

安哥：	
安哥：	

恁老師是一个好人呢，
Lín lāu-su sī tsi̍t ê hó-lâng --neh,

你毋通予伊煩惱呢。
 lí m̄-thang hōo i huân-ló --neh. 

踮這馬這个社會乎，
Tiàm tsit-má tsit ê siā-huē --honnh, 

真歹拄著遮爾仔好的人啦。
tsin pháinn tú-tio̍h tsiah-nī-á hó ê lâng --lah.

飯匙銃幫：	
飯匙銃幫：	

大姊頭仔老師啊，
Tuā-tsí-thâu-á lāu-su --ah, 

你所畫的彼个人𤆬轉來矣啦。
lí sóo uē ê hit ê lâng tshuā --tńg-lâi --ah --lah.

山口老師：	
山口老師：	

毋是、
M̄ sī, 

毋是、
m̄ sī, 

毋是、
m̄ sī, 

毋是啦。
m̄ sī --lah. 

遮無一个人是#小內#。
Tsia bô tsi̍t ê lâng sī #小內#.

飯匙銃幫小內：	
飯匙銃幫小內：	

猶毋過攏足成的。
Iáu-m̄-koh lóng tsiok sîng --ê.

山口老師：	
山口老師：	

彼个，
Hit ê, 

#小內#！
#小內#!

阿慎：	
阿慎：	

無代誌就好。
Bô tāi-tsì tō hó.

小內：	
小內：	

#山美#！
#山美#!

山口老師：	
山口老師：	

#小內#！
#小內#!

小內：	
小內：	

#山美#！
#山美#!

山口老師：	
山口老師：	

#小內#！
#小內#!

小內：	
小內：	

#山美#，
#山美#, 

失禮啦！
sit-lé --lah!

山口老師：	
山口老師：	

#小內#！
#小內#!

小內：	
小內：	

#山美#！
#山美#!

山口老師：	
山口老師：	

哈哈哈你知死矣！
Ha ha ha lí tsai sí --ah! 

這擺欲予你袂喘氣。
Tsit pái beh hōo lí buē tshuán-khuì.

小內：	
小內：	

啊！
Ah! 

Uah，
Uah,

哎喲啊！
 ai-iō --ah!

阿南：	
阿南：	

轉來矣，
Tńg--lâi --ah, 

#小內#轉來矣啦。
#小內# tńg--lâi --ah --lah.

野田：	
野田：	

#小內#、
#小內#,

#小內#！
 #小內#!

熊仔：	
熊仔：	

你哪會？
Lí ná ē?

野田：	
野田：	

你是按怎啦？
Lí sī-án-tsuánn --lah?

阿南：	
阿南：	

這是⿰啥人啊？
Tse sī siáng --ah?

熊仔：	
熊仔：

你是咧哭啥啦？
Lí sī teh khàu siánn --lah?

大島：	
大島：	

大小姐，
Tuā-sió-tsiá, 

歡迎你轉來。
huan-gîng lí tńg--lâi.

山口老師：	
山口老師：	

講甲這陣學生乎，
Kóng kah tsit tīn ha̍k-sing --honnh, 

實在予in舞甲咧拍電影，
si̍t-tsāi hōo in bú kah teh phah tiān-iánn, 

猶毋過乎in逐家攏足古錐的喔。
iáu-m̄-koh --honnh in ta̍k-ke lóng tsiok kóo-tsui --ê --ooh.

富士：	
富士：	

大小姐，
Tuā-sió-tsiá, 

我#黑田富士#逐工佇咧等你，
guá #黑田富士# ta̍k kang tī-leh tán --lí,

等甲目睭欲挩窗，
 tán kah ba̍k-tsiu beh thuat-thang,

欲落下頦矣。
 beh làu-ē-hâi --ah.

山口老師：	
山口老師：	

橫直足歡喜的，
Huînn-ti̍t tsiok huann-hí --ê, 

來，
lâi, 

#おきなわ#的紀念品。
#おきなわ# ê kì-liām-phín.

阿鐵：	
阿鐵：	

這隻獅就是鎮守用的獅喔。
Tsit tsiah sai tō sī tìn-siú īng ê sai --ooh.

阿實：	
阿實：	

大小姐，
Tuā-sió-tsiá, 

多謝你喔。
to-siā --lí --ooh.

山口老師：	
山口老師：	

這欲予#筱原#律師的。
Tse beh hōo #筱原# lu̍t-su--ê.

筱原律師：	
筱原律師：	

多謝你乎。
To-siā --lí --honnh.

阿實：	
阿實：	

大細漢差遐濟，
Tuā-sè-hàn tsha hiah tsē,

傷明顯矣啦。
siunn bîng-hián --ah--lah.

富士：	
富士：	

若講著熱天就會想著廟會啦，
Nā kóng-tio̍h jua̍h-thinn tiō ē siūnn-tio̍h biō-huē --lah, 

嘿嘿嘿，
heh heh heh,

我就是上愛廟會的江戶男兒啦，
 guá tiō sī siōng ài biō-huē ê kang-hōo lâm-jî --lah, 

佇咧遮爾重要的日子和人冤家，
tī-leh tsiah-nī tiōng-iàu ê ji̍t-tsí hām lâng uan-ke, 

乎！
--honnh! 

到底是佗一个菁仔欉目睭囥佇咧褲袋仔。
Tàu-té sī tó tsi̍t ê tshinn-á-tsâng ba̍k-tsiu khǹg tī-leh khòo-tē-á.

下回「無義氣的學校之戰」，
 Ē-huê “Bô gī-khì ê ha̍k-hāu tsi tsiàn”,

大小姐，
 tuā-sió-tsiá, 

食凊糜佇咧等你囉！
tsia̍h tshìn-muê tī-leh tán --lí --looh!

