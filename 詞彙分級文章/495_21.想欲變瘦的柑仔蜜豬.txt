495 21.想欲變瘦的柑仔蜜豬

想欲變瘦的柑仔蜜豬
Siūnn-beh piàn sán ê Kam-á-bi̍t-ti




嘿！柑仔蜜豬，你咧創啥物？
Heh! Kam-á-bi̍t-ti, lí leh tshòng siánn-mi̍h?

我咧看天頂啊。
Guá leh khuànn thinn-tíng --ah.

是喔！再見囉！
Sī --ooh! Tsài-kiàn --looh!

若準毋是這款圓圓的身軀，毋知有偌好。
Nā-tsún m̄ sī tsit khuán înn-înn ê sin-khu, m̄ tsai ū guā hó.

足平靜的。
Tsiok pîng-tsīng--ê.

足平靜的。
Tsiok pîng-tsīng--ê.

敢若無平靜矣。
Kánn-ná bô pîng-tsīng --ah.

你醒矣。
Lí tshínn --ah.

馬鈴薯狗、番薯刺蝟，多謝恁救我。
Má-lîng-tsî káu, Han-tsî-tshì-uī, to-siā lín kiù --guá.

你是按怎？
Lí sī án-tsuánn?

有啥物代誌就共阮講啊。
Ū siánn-mi̍h tāi-tsì tiō kā gún kóng --ah.

我想欲變予較瘦的。
Guá siūnn-beh piàn hōo khah sán--ê.

你講較瘦的，
Lí kóng khah sán--ê, 

是佮gōo-bōo蛇仝款？
sī kah Gōo-bōo-tsuâ kāng-khuán? 

抑是佮娘仔瓜鳥仝款？
A̍h sī kah Niû-á-kue-tsiáu kāng-khuán? 

抑是講，敢若怪怪咧。
A̍h sī kóng, kánn-ná kuài-kuài --leh.

較有精神咧，柑仔蜜豬，你這馬按呢就足讚的！
Khah ū tsing-sîn --leh, Kam-á-bi̍t-ti, lí tsit-má án-ne tiō tsiok tsán --ê!

番薯刺蝟誠實是一个大好人呢！
Han-tsî-tshì-uī tsiânn-si̍t sī tsi̍t ê tuā hó-lâng --neh!

你緊出去啦，緊出去啦，你足煩的！
Lí kín tshut-khì --lah, kín tshut-khì --lah, lí tsiok huân --ê!

發生啥物代誌矣？
Huat-sing siánn-mi̍h tāi-tsì --ah?

馬鈴薯狗，緊共伊用出去！
Má-lîng-tsî káu, kín kā i iōng tshut-khì!

我嘛按呢想啊！
Guá mā án-ne siūnn --ah!

欲按怎共伊用出來咧？
Beh án-tsuánn kā i iōng --tshut-lâi --leh?

你雄雄出力歕風，試看覓咧。
Lí hiông-hiông tshut-la̍t pûn-hong, tshì-khuànn-māi --leh.

啊若擽呧咧？
Ah nā ngiau-ti --leh?

緊停落來啦！
Kín thîng--lo̍h-lâi --lah!

袂用得啦。
Bē-īng-tsit --lah.

看來只好硬共伊搝出來囉！
Khuànn lâi tsí-hó ngē kā i giú --tshut-lâi --looh!

輪到我上場囉，
Lûn kàu guá tsiūnn-tiûnn --looh,

我這馬就來共你鬥搝。
guá tsit-má tō lâi kā lí tàu giú.

好、好，共鼻仔囥入來。
Hó, hó, kā phīnn-á khǹg --ji̍p-lâi.

無愛！救命咧喔！
Bô ài! Kiù-miā --leh --ooh!

啥人來鬥相共！
Siánn-lâng lâi tàu-sann-kāng!

高麗菜象！
Ko-lê-tshài-tshiūnn!

柑仔蜜豬！
Kam-á-bi̍t-ti!

足重的！
Tsiok tāng--ê!

柑仔蜜豬，加油！
Kam-á-bi̍t-ti, ka-iû!

高麗菜象！
Ko-lê-tshài-tshiūnn!

柑仔蜜豬！
Kam-á-bi̍t-ti!

哎唷！這是高麗菜象？
Aih-ioh! Tse sī Ko-lê-tshài-tshiūnn?

人的鼻仔變做按呢啦！
Lâng ê phīnn-á piàn-tsò án-ne --lah!

柑仔蜜豬咧？柑仔蜜豬？
Kam-á-bi̍t-ti --leh? Kam-á-bi̍t-ti?

我佇遮啦。
Guá tī tsia --lah.

呔會按呢？
Thài ē án-ne?

毋知影啊。
M̄ tsai-iánn --ah.

柑仔蜜豬，你誠實變瘦矣。
Kam-á-bi̍t-ti, lí tsiânn-si̍t piàn sán --ah.

好看無？
Hó-khuànn --bô?

