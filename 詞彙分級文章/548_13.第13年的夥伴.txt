548 13.第13年的夥伴

哈哈哈！
Ha ha ha!




#一路#，
#一路#, 

共我的裙還我啦！
kā guá ê kûn hâinn --guá --lah!




叫你共我的裙還我，
Kiò lí kā guá ê kûn hâinn --guá, 

你有聽著無！
lí ū thiann--tio̍h --bô!




你竟然用這款口氣對我這个正義的使者#一路#大人講話！
Lí kìng-liân iōng tsit khuán kháu-khì tuì guá tsit ê tsìng-gī ê sú-tsiá #一路# tāi-jîn kóng-uē!




你這个癮頭的啊。
Lí tsit ê giàn-thâu --ê --ah. 

你若是敢閣過來，
Lí nā-sī kánn koh kuè--lâi,

這个老歲仔就會無命喔！
 tsit ê lāu-huè-á tiō ē bô miā --ooh!




哪有彼个正義的使者會威脅人質啦。
Ná ū hit ê tsìng-gī ê sú-tsiá ē ui-hia̍p jîn-tsit --lah.




莫佇遐囉嗦。
Mài tī hia lo-so.




好矣啦！
Hó --ah --lah! 

莫閣拍矣啦。
Mài koh phah --ah --lah.




阿母，
A-bú,

你去共#一路#提我的裙轉來啦。
 lí khì kā #一路# the̍h guá ê kûn tńg--lâi --lah.




#一路#啊!
#一路# --ah!




妖怪肥肥老太婆總算出現矣！
Iau-kuài puî-puî lāu-thài-pô tsóng sǹg tshut-hiān --ah!




啥物肥肥的老太婆啊。
Siánn-mih puî-puî ê lāu-thài-pô --ah. 

緊提出來啦聽著無！
Kín the̍h --tshut-lâi --lah thiann-tio̍h --bô!




竟然對正義的使者#一路#大人無禮。
Kìng-liân tuì tsìng-gī ê sú-tsiá #一路# tāi-lîn bô lé.




我正經欲受氣矣喔！
Guá tsìng-king beh siū-khì --ah --ooh! 

你這个猴死囡仔，
Lí tsit ê kâu-sí-gín-á, 

仙講講袂聽你啊！
sian kóng kóng bē thiann lí --ah!




我耳仔欲斷去矣啦！
Guá hīnn-á beh tn̄g--khì --ah --lah!




#二路#啊你嘛遭受正義使者的毒手諾？
#二路# --ah lí mā tso-siū tsìng-gī sú-tsiá ê to̍k-tshiú --hioh?

哎！
 Aih! 

真正只有你乎上安靜矣啦。
Tsin-tsiànn tsí-ū lí --honnh siōng an-tsīng --ah --lah.

阿公乎佮你鬥陣就感覺足輕鬆的。
 A-kong --honnh kah lí tàu-tīn tō kám-kak tsiok khin-sang --ê. 

唅！
Hannh! 

害矣啦！
Hāi --ah --lah!

這毋是德子的運動褲！
 Tse m̄ sī Tik-tsú ê ūn-tōng-khòo!




這種人共伊刣死較規氣。
Tsit tsióng lâng kā i thâi--sí khah kui-khì. 

你哪會生這種囡仔？
Lí ná ē sinn tsit tsióng gín-á?




廢話莫講遐濟啦，
Huì-uē mài kóng hiah tsē --lah,

緊共飯食食咧。
 kín kā pn̄g tsia̍h-tsia̍h --leh.




抑若無讀書是會袂赴喔。
Ia̍h nā-bô tha̍k-tsu sī ē buē-hù --ooh! 




生的人應該愛負責任啦。
Sinn ê lâng ing-kai ài hū tsik-jīm --lah.




德子，
Tik-tsú,

你是咧講啥物矣？
 lí sī leh kóng siánn-mi̍h --ah? 

欲哪有人講這種話？
Beh ná ū lâng kóng tsit tsióng uē? 

阿爸無佮意喔！
A-pah bô kah-ì --ooh!




拜託的啦！
Pài-thok --ê --lah! 

啊睏甲這馬才起床。
Ah khùn kah tsit-má tsiah khí-tshn̂g. 

啊毋知影半項就講這款話。
Ah m̄ tsai-iánn puànn hāng tō kóng tsit khuán uē. 

好矣啦！
Hó --ah --lah! 

德子啊。
Tik-tsú --ah.

莫閣哭矣啦乎緊食飯。
 Mài koh khàu --ah --lah --honnh kín tsia̍h-pn̄g.




唉，
Haih, 

干焦會曉為孫仔講話，
kan-na ē-hiáu uī sun-á kóng-uē, 

我實在想無咧。
guá si̍t-tsāi siūnn bô --leh.




老的啊！
Lāu --ê --ah! 

莫閣講矣啦。
Mài koh kóng --ah --lah.

啊德子啊你看，
 Ah Tik-tsú --ah lí khuànn, 

啊裙共你熨好矣喔。
ah kûn kā lí ut hó --ah --ooh. 

啊閣是按怎啦？
Ah koh sī án-tsuánn --lah?




啊你是按怎？
Ah lí sī án-nuá?

腹肚疼是無矣？
 Pak-tóo thiànn sī --bô --ah? 

德子。
Tik-tsú.




我的裙仝款足奇怪的。
Guá ê kûn kāng-khuán tsiok kî-kuài --ê. 

我無想欲去學校啦。
Guá bô siūnn-beh khì ha̍k-hāu --lah.




是佗位咧奇怪啦。
Sī tó-uī leh kî-kuài --lah.

我用熨斗熨過矣，
 Guá iōng ut-táu ut--kuè --ah, 

敢毋是？
kám m̄ sī?




就是講咩，
Tiō sī kóng --meh,

德子足好看的。
 Tik-tsú tsiok hó-khuànn --ê. 

這制服穿起來乎，
Tse tsè-ho̍k tshīng --khí-lâi --honnh, 

實在是足合軀的啦。
si̍t-tsāi sī tsiok ha̍h-su --ê --lah.




誠古錐呢，
Tsiânn kóo-tsui --neh, 

德子。
Tik-tsú.




#Good#！
#Good#!




路裡較細膩的唅。
Lōo lí khah sè-jī --ê --hannh!




阮德子乎上媠矣啦。
Gún Tik-tsú --honnh siōng suí --ah --lah.

再見。
 Tsài-kiàn. 

再見。
Tsài-kiàn.




愛注意看車喔！
Ài tsù-ì khuànn tshia --ooh! 

唅！
Hannh!

愛較細膩的乎，
 Ài khah sè-jī --ê --honnh,

德子啊。
 Tik-tsú --ah.




看起來真有問題喔。
Khuànn --khí-lâi tsin ū būn-tê --ooh.




啥物？
Siánn-mi̍h?

對佗位來的啊？
 Tuì tó-uī lâi --ê --ah?

毋知呢，
 M̄ tsai --neh,

敢若是東京的款喔。
 kán-ná sī Tang-kiann ê khuán --ooh.




逐家安靜。
Ta̍k-ke an-tsīng. 

來，
Lâi,

自我介紹。
 tsū-ngóo kài-siāu.




是。
Sī.

我叫#橫溝#。
 Guá kiò #橫溝#. 

因為老爸工課的關係，
In-uī lāu-pē khang-khuè ê kuan-hē, 

所以我對東京轉來遮。
sóo-í guá uì Tang-kiann tsuán lâi tsia.




喂，
Ueh, 

德子，
Tik-tsú,

彼款型是你佮意的乎。
 hit khuán hîng sī lí kah-ì --ê --honnh. 

生做閣袂䆀唷。
Sinn-tsuè koh buē-bái --ioh.




請逐家多多指教。
Tshiánn ta̍k-ke to-to tsí-kàu.




伊哪會生甲遮爾仔緣投啊！
I ná ē senn kah tsiah-nī-á iân-tâu --ah! 

笑甲真歡喜的#橫溝#、會歹勢的#橫溝#，
Tshiò kah tsin huann-hí ê #橫溝#, ē pháinn-sè ê #橫溝#,

#橫溝#的形影，
 #橫溝# ê hîng-iánn, 

哎唷#橫溝#的一切，
aih-ioh #橫溝# ê it-tshè,

予我的心肝咇噗tshái。
 hōo guá ê sim-kuann phi̍h-pho̍k-tshái. 

#橫溝同學#！
#橫溝同學#!




花田，
Hua-tiân, 

花田德子！
Hua-tiân Tik-tsú!

喂！
Ueh! 

喂！
Ueh! 

是！
Sī!




你是咧想啥貨矣唅？
lí sī teh siūnn siánn-hè --ah --hannh?




失禮。
Sit-lé.




喂，
Ueh,

頂禮拜老師愛逐家交的作文呢，
 tíng lé-pài lāu-su ài ta̍k-ke kau ê tsok-bûn --neh,

逐家攏寫了真好。
 ta̍k-ke lóng siá liáu tsin hó.

尤其是花田寫了上好。
 Iû-kî sī Hua-tiân siá liáu siōng hó. 

讀起來真順，
Tha̍k --khí-lâi tsin sūn,

而且呢內容嘛真趣味。
 lî-tshiánn --neh luē-iông mā tsin tshù-bī. 

花田啊，
Hua-tiân --ah,

你這馬來頭前唸予逐家聽看覓。
 lí tsit-má lâi thâu-tsîng liām hōo ta̍k-ke thiann khuànn-māi.




啥物啊。
Siánn-mih --ah. 

哎！
Aih! 

我哪會遮爾衰矣。
Guá ná ē tsiah-nī sue --ah.




德子，
Tik-tsú,

加油喔！
 ka-iû --ooh!




花田，
Hua-tiân, 

請你大聲唸出來。
tshiánn lí tuā-siann liām --tshut-lâi.




叫我唸這篇作文，
Kiò guá liām tsit phinn tsok-bûn, 

規氣叫我去死死的好矣。
kui-khì kiò guá khì sí-sí --ê hó --ah. 

阮小弟，
Gún sió-tī,

一年一班。
It nî it pan. 

花田德子。
Hua-tiân Tik-tsú. 

我的小弟無法無天，
Guá ê sió-tī bô huat bô thinn, 

根本無愛聽別人的話。
kin-pún bô ài thiann pa̍t-lâng ê uē.

因為伊真愛共人創治，
 In-uī i tsin ài kā lâng tshòng-tī, 

所以我逐改攏予伊氣甲半小死。
sóo-í guá ta̍k kái lóng hōo i khì kah puànn-sió-sí. 

阮兜會無電視，
Gún tau ē bô tiān-sī, 

嘛是因為伊提球棍仔共電視摃破矣。
mā sī in-uī i the̍h kiû-kùn-á kā tiān-sī kòng--phuà --ah. 

阮小弟因為予#トラック#挵著，
Gún sió-tī in-uī hōo#トラック# lòng--tio̍h, 

差一點仔就無命矣。
tsha tsi̍t-tiám-á tō bô miā --ah.

猶毋過，
iáu-m̄-koh, 

伊竟然干焦一工的時間就出院矣。
i kìng-liân kan-na tsi̍t kang ê sî-kan tō tshut-īnn --ah.

對方差一點仔就無命矣。
 Tuì-hong tsha tsi̍t-tiám-á tō bô miā --ah. 

我感覺應該講，
Guá kám-kak ing-kai kóng, 

是阮小弟共#トラック#挵歹去。
sī gún sió-tī kā#トラック# lòng pháinn--khì.

誠害，
 Tsiânn hāi, 

予恥笑矣。
hōo thí-tshiò --ah.

因為按呢，
 In-uī án-ne,

所以阮小弟講伊有法度看著魔神仔。
 sóo-í gún sió-tī kóng i ū huat-tōo khuànn-tio̍h môo-sîn-á. 

有一改便所有魔神仔，
Ū tsi̍t kái piān-sóo ū môo-sîn-á, 

伊就落入去屎礐仔空。
i tō lak ji̍p-khì sái-ha̍k-á-khang.

逐改攏共歹代誌捒予魔神仔。
 Ta̍k kái lóng kā pháinn tāi-tsì sak hōo môo-sîn-á. 

厝邊頭尾攏講伊彼粒光頭，
Tshù-pinn-thâu-bué lóng kóng i hit lia̍p kng-thâu, 

頭鬃一直生袂出來，
thâu-tsang it-ti̍t sinn buē tshut-lâi, 

是因為受著咒讖，
sī in-uī siū-tio̍h tsiù-tshàm,

所以才會按呢生。
 sóo-í tsiah ē án-ne-senn. 

我已經無希望矣。
Guá í-king bô hi-bāng --ah.




哎喲，
Ai-iō, 

你哪會按呢生講啦！
lí ná ē án-ne-senn kóng --lah!

你應該比別人較先採取行動毋才著啊。
 Lí ing-kai pí pa̍t-lâng khah sing tshái-tshú hîng-tōng m̄-tsiah tio̍h --ah.




這種安慰的話我無想欲聽啦！
Tsit tsióng an-uì ê uē guá bô siūnn-beh thiann --lah!




德子我共你講喔，
Tik-tsú guá kā lí kóng --ooh , 

當逐家笑甲東倒西歪的時陣，
tng ta̍k-ke tshiò kah tang-tó-sai-uai ê sî-tsūn,

干焦#橫溝#伊一个人咧認真聽呢！
 kan-na #橫溝# i tsi̍t ê lâng teh līn-tsin thiann --neh! 

我想乎，
Guá siūnn --honnh, 

伊一定是因為聽著你去予你彼个可惡的小弟害甲遮爾仔悽慘，
i it-tīng sī in-uī thiann-tio̍h lí khì hōo lí hit ê khó-ònn ê sió-tī hāi kah tsiah-nī-á tshi-tshám, 

伊心肝內毋甘啦。
i sim-kuann lāi m̄-kam --lah.




#橫溝同學#！
#橫溝同學#! 

哎喲，
Ai-iō, 

你一个人哪會提遐濟簿仔啦？
lí tsi̍t ê lâng ná ē the̍h hiah tsē phōo-á --lah?

來，
 Lâi, 

予你，
hōo --lí,

攏佇遮矣。
 lóng tī tsia --ah. 




多謝乎，
To-siā --honnh, 

德子。
Tik-tsú.

我先來走矣喔。
Guá sing lâi-tsáu --ah --ooh. 




#橫溝#，
#橫溝#, 

為著閣再相會，
uī-tio̍h koh-tsài siong-huē, 

咱只好暫時分開。
lán tsí-hó tsiām-sî hun-khui. 

唅，
Hannh,

這是，
 tse sī,

#橫溝同學#！
 #橫溝同學#!




彼我有啦，
He guá ū --lah, 

我借你就好矣啊。
guá tsioh --lí tiō hó --ah --ah .




明仔載才閣講好矣。
Bîn-á-tsài tsiah koh kóng hó --ah. 

#橫溝同學#。
#橫溝同學#.




伊講乎，
I kóng --honnh, 

多謝你，
to-siā --lí,

德子。
 Tik-tsú. 

唅，
Hannh, 

誠好，
tsiânn hó,

你的名乎，
 lí ê miâ --honnh, 

伊會記得矣。
i ē-kì-eh --ah.




實在足緣投的。
Si̍t-tsāi tsiok iân-tâu --ê.




德子啊，
Tik-tsú --ah,

緊來鬥相共攢暗頓啦。
 kín lâi tàu-sann-kāng tshuân àm-tǹg --lah. 

你轉來到今，
lí tńg--lâi kàu-tann, 

啊直直講直直講講袂煞，
ah ti̍t-ti̍t kóng ti̍t-ti̍t kóng kóng buē suah,

實在接載你袂牢喔。
 si̍t-tsāi tsih-tsài lí bē tiâu --ooh.




哎喲，
Ai-iō,

有啥物關係啊？
 ū siánn-mih kuan-hē --ah?

#橫溝#是我的初戀呢。
 #橫溝#sī guá ê tshoo-luân --neh.




我就是#橫溝大水溝#。
Guá tiō sī #橫溝大水溝#. 

心情足好的喔。
Sim-tsîng tsiok hó --ê --ooh.

德子，
 Tik-tsú, 

有夠歡喜的。
ū-kàu huann-hí --ê. 

人足佮意#大水溝#的喔。
Lâng tsiok kah-ì #大水溝# --ê --ooh.




#一路#，
#一路#, 

好矣莫鬧矣。
hó --ah mài nāu --ah.




我就是#橫溝大水溝#。
Guá tiō sī  #橫溝大水溝#. 

哈哈哈。
Ha ha ha.




你足討厭的呢！
lí tsiok thó-ià --ê --neh!

我不准你侮辱我的#橫溝#！
 Guá put-tsún lí bú-lio̍k guá ê #橫溝#!




住手啊！
Tsū-tshiú --ah!

恁阿爸佇咧快樂啉酒呢！
 Lín a-pah tī-leh khuài-lo̍k lim tsiú --neh!




喔，
Ooh, 

原來喔，
guân-lâi --ooh, 

就是中央這个查埔啦。
tiō sī tiong-ng tsit ê ta-poo --lah.




佗一个，
Tó tsi̍t ê, 

佗一个？
tó tsi̍t ê?

我嘛欲看覓一下。
 Guá mā beh khuànn-māi --tsi̍t-ē.




予我啦，
Hōo --guá --lah, 

我嘛欲看，
guá mā beh khuànn,

我嘛欲看。
 guá mā beh khuànn.




#一路#你袂用得看。
#一路#lí bē-īng-eh khuànn.




真普通嘛。
Tsin phóo-thong --mah. 

我就知影無可能有人比我較緣投的矣。
Guá tō tsai-iánn bô khó-lîng ū lâng pí guá khah iân-tâu --ê --ah.




是佗一个唅？
Sī tó tsi̍t ê --hannh? 

我欲看一下啦。
Guá beh khuànn --tsi̍t-ē --lah.




#一路#！
#一路#! 

你袂用得看啦！
lí bē-īng-eh khuànn --lah!




拜託的！
Pài-thok --ê!

啊無偌緣投矣。
 Ah bô guā iân-tâu --ah.  




喂光頭的，
Ueh kng-thâu --ê,

你敢知影我是啥人？
 lí kám tsai-iánn guá sī siánn-lâng?

總算予我揣著你矣，
 Tsóng sǹg hōo guá tshuē-tio̍h lí --ah, 

親愛的朋友。
tshin-ài ê pîng-iú.




啊！
Ah!

#大，
 #大, 

大水溝#是魔神仔。
大水溝# sī môo-sîn-á.




你是咧烏白講啥！
Lí sī leh oo-pe̍h kóng siánn!




伊拄才笑甲足恐怖的。
I tú-tsiah tshiò kah tsiok khióng-pòo --ê.




你足過份的呢！
Lí tsiok kuè-hūn --ê --neh! 

你想欲揣我的#橫溝#的麻煩是無？
Lí siūnn-beh tshuē guá ê #橫溝#ê mâ-huân sī --bô?




啥物啊？
Siánn-mi̍h --ah?

閣是魔神仔喔？
Koh sī môo-sîn-á --ooh?

啊你是會𤺪抑袂𤺪啊？
Ah lí sī ē siān a̍h buē siān --ah?




#橫溝同學#。
#橫溝同學#.




我誠實有看著伊咧笑矣。
Guá tsiânn-si̍t ū khuànn-tio̍h i leh tshiò --ah.

足奇怪的呢！
Tsiok kî-kuài --ê --neh!

喂！
Ueh!

臭水溝仔！
 Tshàu tsuí-kau-á!

你若是魔神仔，
 Lí nā sī môo-sîn-á,

你應該聽會著我講的話乎。
 lí ing-kai thiann ē tio̍h guá kóng ê uē --honnh.




嘿，
Heh,

朋友。
 pîng-iú.




你這个𢯾壁鬼魔神仔。
Lí tsit ê mooh-piah-kuí môo-sîn-á.




嘿嘿嘿，
Heh heh heh, 

真歹勢。
tsin pháinn-sè. 

我才毋是魔神仔彼種無水準的物件。
Guá tsiah m̄ sī môo-sîn-á hit tsióng bô tsuí-tsún ê mi̍h-kiānn.




若、
Nā, 

若按呢你是啥物？
nā án-ne lí sī siánn-mi̍h?




我，
Guá,

人稱天邪鬼。
lîn tshing Thian-siâ-kuí.




天邪鬼喔。
Thian-siâ-kuí --ooh.

啥物是天邪鬼唅？
 Siánn-mih sī Thian-siâ-kuí --hannh? 

是鬼？
Sī kuí?

抑是妖魔唅？
 Ia̍h-sī iau-môo --hannh?




就是佮彼種差不多啦。
Tō sī kah hit tsióng tsha-put-to --lah.




若按呢你揣我欲創啥啊？
Nā án-ne lí tshuē guá beh tshòng sánn --ah?




你問了真好。
Lí mn̄g liáu tsin hó. 

其實我是去予人關佇咧某一个所在。
Kî-si̍t guá sī khì hōo lâng kuinn tī-leh bóo tsi̍t ê sóo-tsāi. 

所以就愛揣一个會當予我自由的朋友。
Sóo-í tō ài tshuē tsi̍t ê ē-tàng hōo guá tsū-iû ê pîng-iú.




喂，
Ueh, 

是按怎會去予人關佇咧相片內底唅？
sī án-nuá ē khì hōo lâng kuinn tī-leh siòng-phìnn lāi-té --hannh?




我就共你講某一个所在矣。
Guá tō kā lí kóng bóo tsi̍t ê sóo-tsāi  --ah.

這張相片，
 Tsit tiunn siòng-phìnn,

只是共我翕起來爾爾。
 tsí-sī kā guá hip --khí-lâi niā-niā.




這个敢就是彼个大水溝仔？
Tsit ê kám tiō sī hit ê tuā tsuí-kau-á?




無毋著！
Bô m̄-tio̍h!




啊你咧？
Ah lí --leh?




頭拄仔毋是共你報過名矣？
Thâu-tú-á m̄ sī kā lí pò kuè miâ --ah? 

天邪鬼啊。
Thian-siâ-kuí --ah.




你哪會佇咧遮？
Lí ná ē tī-leh tsia?




我是身不由己。
Guá sī sin put iû kí.

因為我改變伊的命運。
 In-uī guá kái-piàn i ê miā-ūn. 

這个人出世啊，
Tsit ê lâng tshut-sì --ah, 

本來應該是查某的才著。
pún-lâi ing-kai sī tsa-bóo--ê tsiah tio̍h.




查某的？
Tsa-bóo--ê?




無毋著，
Bô m̄-tio̍h, 

查某的。
tsa-bóo--ê. 

就佇咧十三年前，
Tō tī-leh tsa̍p-sann nî tsîng,

這个人伊的爸母，
 tsit ê lâng i ê pē-bú, 

真想欲有一个囡仔。
tsin siūnn-beh ū tsi̍t ê gín-á.

啊若阮天邪鬼，
 Ah nā gún Thian-siâ-kuí, 

專門佇人性上蓋軟弱的時陣，
tsuan-bûn tī jîn-sìng siōng-kài luán-lio̍k ê sî-tsūn,

共in創治。
 kā in tshòng-tī.

若是看著人真幸福的款，
 Nā-sī khuànn-tio̍h lâng tsin hīng-hok ê khuán, 

阮就會感覺真無歡喜。
gún tō ē kám-kak tsin bô huann-hí.

佮平常時仝款，
 Kah pîng-siông-sî kāng-khuán, 

我只是想欲小可創治一下，
guá tsí-sī siūnn-beh sió-khuá tshòng-tī --tsi̍t-ē, 

逼#橫溝#彼个袂曉啉酒的老爸啉酒。
pik #橫溝# hit ê buē-hiáu lim tsiú ê lāu-pē lim tsiú.




啉燒酒，
Lim sio-tsiú, 

就會共查某生做查埔的喔？
tiō ē kā tsa-bóo sinn-tsuè tsa-poo--ê --ooh?




我會記得彼工，
Guá ē-kì-eh hit kang, 

本來是應該準備欲來發生關係的日子。
pún-lâi sī ing-kai tsún-pī beh lâi huat-sing kuan-hē ê li̍t-tsí.

猶毋過因為#橫溝#in老爸啉燒酒醉，
iáu-m̄-koh in-uī #橫溝# in lāu-pē lim sio-tsiú tsuì,

所以延到隔轉工。
 sóo-í iân kàu keh-tńg-kang.

唉，
 Haih, 

這意思也就是講，
tse ì-sù iā tiō sī kóng, 

in兩个人炒飯的日子慢一工啊。
in nn̄g ê lâng tshá-pn̄g ê li̍t-tsí bān tsi̍t kang --ah.




因為慢一工，
In-uī bān tsi̍t kang, 

查某變做查埔？
tsa-bóo pìnn-tsò tsa-poo?




因為排卵日的關係啊。
In-uī pâi-nn̄g-ji̍t ê kuan-hē --ah.




排卵日是啥物意思矣？
Pâi-nn̄g-ji̍t sī siánn-mih ì-sù --ah?




就是查某人逐個月為著欲生囡仔排卵的日子啦。
Tō sī tsa-bóo-lâng ta̍k kò gue̍h uī-tio̍h beh senn gín-á pâi-nn̄g ê ji̍t-tsí --lah.




卵喔。
Nn̄g --ooh.

因為查埔佮查某兩个人若無法度互相結合，
In-uī tsa-poo kah tsa-bóo nn̄g ê lâng nā bô-huat-tōo hōo-siong kiat-ha̍p,

就無法度生出囡仔。
tō bô-huat-tōo senn-tshut gín-á.




欲按怎才會當結合唅？
Beh án-nuá tsiah ē-tàng kiat-ha̍p --hannh?




哎啊，
Aih-iah, 

你足吵的呢！
lí tsiok tshá --ê --neh!

總講一句啊，
Tsóng kóng tsi̍t kù --ah, 

來創治別人，
lâi tshòng-tī pa̍t-lâng,

改變別人的命運，
 kái-piàn pa̍t-lâng ê miā-ūn,

這是袂用得做的代誌。
 tse sī bē-īng-eh tsò ê tāi-tsì. 

所以這个人一出世，
Sóo-í tsit ê lâng tsi̍t tshut-sì, 

我就去予人關佇咧伊的身軀內底。
guá tō khì hōo lâng kuainn tī-leh i ê sin-khu lāi-té.




啊是啥人用的啊？
Ah sī siánn-lâng iōng ê --ah?




啊我欲哪會知影啦！
Ah guá beh ná ē tsai-iánn --lah! 

你去問天公伯啊。
Lí khì mn̄g Thinn-kong-peh --ah!

總講一句啊，
 Tsóng kóng tsi̍t kù --ah,

我若無共這个人的命運改倒轉去，
 Guá nā-bô kā tsit ê lâng ê miā-ūn kái tò-tńg--khì, 

我就無法度離開這个所在。
Guá tō bô-huat-tōo lī-khui tsit ê sóo-tsāi. 

所以，
Sóo-í, 

我會共你送轉去十三年前，
guá ē kā lí sàng tńg-khì tsa̍p-sann nî tsîng, 

你著愛阻止我所做的一切。
Lí to̍h-ài tsóo-tsí guá sóo tsò ê it-tshè.

假使伊生落來若會當變做是查某的，
 Ká-sú i senn --lo̍h-lâi nā ē-tàng piàn-tsò sī tsa-bóo--ê, 

我就會當真奢颺離開這个所在。
guá tō ē-tàng tsin tshia-iānn lī-khui tsit ê sóo-tsāi. 

我這馬咧講甲躼躼長，
Guá tsit-má leh kóng kah lò-lò-tn̂g, 

你聽有抑聽無啊？
lí thiann ū a̍h thiann bô --ah?

想攏無呢，
 Siūnn lóng bô --neh, 

為著欲揣一个會當看著我的人，
uī-tio̍h beh tshuē tsi̍t ê ē-tàng khuànn-tio̍h guá ê lâng, 

我竟然揣十三年啊。
Guá kìng-liân tshuē tsa̍p-sann nî --ah.




我才無愛咧！
Guá tsiah bô ài --leh! 

我是正義的使者呢！
Guá sī tsìng-gī ê sú-tsiá --neh!

我哪會用得佮你這款歹人仝黨？
Guá ná ē-īng-eh kah lí tsit khuán pháinn-lâng kāng tóng? 

你免數想喔！
Lí bián siàu-siūnn --ooh!




嘿！
Heh! 

當然嘛愛等到你願意共我鬥相共的時陣啊。
Tong-liân mā ài tán kàu lí guān-ì kā guá tàu-sann-kāng ê sî-tsūn --ah.




這是無可能的代誌，
Tse sī bô khó-lîng ê tāi-tsì,

戇癮頭的。
 gōng giàn-thâu--ê. 

你一世人踮佇咧遮好矣。
Lí tsi̍t-sì-lâng tiàm tī-leh tsia hó --ah. 

哈哈哈。
Ha ha ha.




害、
Hāi,  

害矣啦！
hāi --ah --lah! 

阿母！
A-bú! 

阿母！
A-bú! 

相片無去矣啦 #橫溝#的相片無去矣！
Siòng-phìnn bô--khì --ah --lah #橫溝# ê siòng-phìnn bô--khì --ah!

我明明就囥佇咧枕頭邊仔才睏的矣。
 Guá bîng-bîng tō khǹg tī-leh tsím-thâu pinn-á tsiah khùn --ê --ah. 

是#一路#，
Sī #一路#,

一定是伊無毋著！
 it-tīng sī i bô m̄-tio̍h!

#一路#你共我提出來啦！
 #一路# lí kā guá the̍h --tshut-lâi --lah!




提啥物啦？
The̍h siánn-mi̍h --lah? 

你是咧講啥唅？
Lí sī leh kóng siánn --hannh? 

我啊無提啊。
Guá ah bô the̍h --ah. 

彼張相片內面會講話的魔神仔叫天邪鬼，
Hit tiunn siòng-phìnn lāi-bīn ē kóng-uē ê môo-sîn-á kiò Thian-siâ-kuí, 

是伊改變大水溝仔的命運。
Sī i kái-piàn tuā tsuí-kau-á ê miā-ūn.




你又閣想欲講是魔神仔做的著無！
Lí iū-koh siūnn-beh kóng sī môo-sîn-á tsò --ê tio̍h --bô!




德子啊，
Tik-tsú --ah, 

莫按呢啦，
mài án-ne --lah, 

#一路#猶閣咧陷眠啦。
#一路# iáu-koh leh hām-bîn --lah.




較緊的喔，
Khah kín --ê --ooh, 

欲袂赴矣啦！
beh bē-hù --ah --lah!




好啦！
Hó --lah!




德子，
Tik-tsú, 

𠢕早！
gâu-tsá!




#橫溝同學#，
#橫溝同學#, 

𠢕早！
gâu-tsá! 

#橫溝同學#，
#橫溝同學#,

彼，我，
 he,  guá,




德子，
Tik-tsú, 

有啥物代誌？
ū siánn-mih tāi-tsì?




無代誌啦。
Bô tāi-tsì --lah. 

相片...
Siòng-phìnn... 

欲按怎...
beh án-nuá...




好矣！
Hó --ah! 

莫閣講話矣喔！
Mài koh kóng-uē --ah --ooh! 

逐家較安靜咧唅！
Ta̍k-ke khah an-tsīng --leh --hannh! 

恁若是閣吵落去，
Lín n̄a-sī koh tshá --lo̍h-khì, 

我是欲考試矣喔！
guá sī beh khó-tshì --ah --ooh! 

有聽著無？
Ū thiann--tio̍h --bô? 

我實在是接載恁袂牢。
Guá si̍t-tsāi sī tsih-tsài lín bē tiâu. 

逐擺恁若是看著我提一疊紙，
Ta̍k pái lín nā-sī khuànn-tio̍h guá the̍h tsi̍t tha̍h tsuá, 

恁就想講我是欲考試矣。
lín tō siūnn-kóng guá sī beh khó-tshì --ah. 

哪會攏無人要求講，
Ná ē lóng bô lâng iau-kiû kóng, 

我欲考試啊、 
guá beh khó-tshì --ah,

我欲考試啊， 
guá beh khó-tshì --ah, 

若正經按呢喔，
Nā tsìng-king án-ne --ooh, 

我一定會足歡喜的！
guá it-tīng ē tsiok huann-hí --ê!




無可能有啦！
Bô khó-lîng ū --lah! 




這是無可能的啦。
Tse sī bô khó-lîng --ê --lah. 

我欲考試！
Guá beh khó-tshì!




#一路#。
#一路#.




足𠢕的。
Tsiok gâu --ê.




哪會按呢？
Ná ē án-ne?




親愛的朋友，
Tshin-ài ê pîng-iú, 

又閣見面矣喔！
iū-koh kìnn-bīn --ah --ooh!




一開始的時陣，
Tsi̍t khai-sí ê sî-tsūn,

就應該愛共伊拆予碎糊糊。
 tiō ing-kai ài kā i thiah hōo tshuì-kôo-kôo. 

我哪會無想著！
Guá ná ē bô siūnn--tio̍h!

應該！
 Ing-kai!




#一路#！
#一路#! 

今仔日實在好佳哉呢，
Kin-á-ji̍t si̍t-tsāi hó-ka-tsài --neh,

今仔日我考一个鴨卵呢，
 kin-á-ji̍t guá khó tsi̍t ê ah-nn̄g --neh, 

結果老師講無要緊，
kiat-kó lāu-su kóng bô iàu-kín, 

因為伊足歡喜的你有這个心。
in-uī i tsiok huann-hí --ê lí ū tsit ê sim.




實在有夠煩咧！
Si̍t-tsāi ū-kàu huân --leh!

哎喲，
 Ai-iō, 

腹肚開始枵矣呢。
pak-tóo khai-sí iau --ah --neh. 

壯太啊，
Tsòng-thài --ah,

咱緊來轉！
 lán kín lâi-tńg!




#一路#，
#一路#, 

等我啦！
tán --guá --lah!




足好的！
Tsiok hó --ê! 

足好的！
Tsiok hó --ê!

是#漢堡#！
 Sī #漢堡#!

#漢堡#！
#漢堡#!




#一路#啊，
#一路# --ah, 

你哪會按呢啦! 
lí ná ē án-ne --lah! 

嘛毋免遐歡喜。
Mā m̄ bián hiah huann-hí.




好矣，
Hó --ah, 

坐予好啦。
tsē hōo hó --lah.




我一路用走的轉來呢！
Guá tsi̍t lōo iōng tsáu --ê tńg--lâi --neh! 

有夠好的！
Ū-kàu hó --ê! 

我上愛食的物件就是#漢堡#矣。
Guá siōng ài tsia̍h ê mi̍h-kiānn tiō sī#漢堡# --ah.




你是按怎？
lí sī án-tsuánn?

#一路#？
 #一路#?




我上討厭食的物件就是#漢堡#!
Guá siōng thó-ià tsia̍h ê mi̍h-kiānn tō sī #漢堡#!

這款物件、 
 Tsit khuán mi̍h-kiānn, 

這款物件欲按怎食啊！
tsit khuán mi̍h-kiānn beh án-tsuánn tsia̍h --ah!

哪會按呢啊？
 Ná ē án-ne --ah?

我毋是刁工的，
 Guá m̄ sī thiau-kang --ê,

我誠實無這个意思啦。
 guá tsiânn-si̍t bô tsit ê ì-sù --lah.




#一路#，
#一路#, 

你、
lí,

你這个死囡仔，
 lí tsit ê sí-gín-á, 

共我好好仔反省！
kā guá hó-hó-á huán-síng!




拜託的啦，
Pài-thok --ê --lah, 

莫共我關起來。
mài kā guá kuainn --khí-lâi.




看你後擺閣敢按呢無！
Khuànn lí āu-pái koh kánn án-ne --bô!




我腹肚足枵的呢！
Guá pak-tóo tsiok iau --ê --neh!

我欲出去啦！
 Guá beh tshut-khì --lah! 

我欲食#漢堡#啦！
Guá beh tsia̍h #漢堡# --lah!




朋友。
Pîng-iú.

敢有想欲共我鬥相共唅？
 Kám ū siūnn-beh kā guá tàu-sann-kāng --hannh?




哪會按呢？
Ná ē án-ne?

拄才已經拆甲碎糊糊矣。
 Tú-tsiah í-king thiah kah tshuì-kôo-kôo --ah.




莫浪費氣力矣啦！
Mài lōng-huì khuì-la̍t --ah --lah!

我一定愛等到你頕頭答應為止。
 Guá it-tīng ài tán kàu lí tìm-thâu tah-ìng uî-tsí.

啊若無相連紲兩工，
 ah nā-bô sio-liân-suà nn̄g kang,

或者是三工，
 hi̍k-tsiá sī sann kang, 

我攏有才調予你食袂著暗頓喔。
guá lóng ū tsâi-tiāu hōo lí tsia̍h bē tio̍h àm-tǹg --ooh.




好啦！
Hó --lah!

共你鬥相共毋就好矣！
 Kā lí tàu-sann-kāng m̄ tiō hó --ah!




好！
Hó!

鬥相共會用得！
 Tàu-sann-kāng ē-īng-tit! 

猶毋過你敢知影欲按怎做啊？
Iáu-m̄-koh lí kám tsai-iánn beh án-nuá tsò --ah?




知影啊，
Tsai-iánn --ah, 

就是阻止你十三年前的錯誤啊。
tiō sī tsóo-tsí lí tsa̍p-sann nî tsîng ê tshò-gōo --ah.




無錯，
Bô tshò, 

規欉好好。
kui tsâng hó-hó.

莫予#橫溝#的老爸啉酒就好矣。
 Mài hōo #橫溝# ê lāu-pē lim tsiú tiō hó --ah.




你的弱點是啥物？
Lí ê lio̍k-tiám sī siánn-mi̍h?




你哪會遮戇？
Lí ná ē tsiah gōng? 

我敢會共你講？
Guá kám ē kā lí kóng?




總是有無佮意的代誌啊。
Tsóng--sī ū bô kah-ì ê tāi-tsì --ah.




我是無弱點的，
Guá sī bô lio̍k-tiám --ê, 

若真正欲算有弱點，
nā tsin-tsiànn beh sǹg ū lio̍k-tiám,

應該是，
 ing-kai sī, 

愛。
ài.




愛，
Ài, 

是啥意思啊？
sī siánn ì-sù --ah?




你莫囉嗦。
Lí mài lo-so.

聽予斟酌喔。
 Thiann hōo tsim-tsiok --ooh.

我只干焦會當共你送轉去十三年前，
 Guá tsí kan-na ē-tàng kā lí sàng  tńg-khì tsa̍p-sann nî tsîng, 

代誌發生前幾點鐘的現場爾爾。
tāi-tsì huat-sing tsîng kuí tiám-tsing ê hiān-tiûnn niā-niā.




啥物啊？
Siánn-mi̍h --ah? 

干焦幾點鐘仔爾爾喔？
Kan-na kuí-tiám-tsing-á niā-niā --ooh? 

遐爾短的時間我無把握啦！
Hiah-nī té ê sî-kan guá bô pá-ak --lah!




若按呢你家己就愛較加油咧！
Nā án-ne lí ka-kī tiō ài khah ka-iû --leh! 

一直試到成功為止啊。
It-ti̍t tshì kàu sîng-kong uî-tsí --ah. 

假使無法度成功，
Ká-sú bô-huat-tōo sîng-kong,

你就無可能閣倒轉來矣！
 lí tō bô khó-lîng koh tò-tńg--lâi --ah.

你會永遠活佇十三年前的彼幾點鐘喔。
 Lí ē íng-uán ua̍h tī tsa̍p-sann nî tsîng ê hit kuí tiám-tsing --ooh.




你按呢講傷超過矣，
Lí án-ne kóng siunn tshiau-kuè --ah, 

袂用得按呢啦。
buē-īng-eh án-ne --lah.

閣較按怎講，
 Koh-khah án-nuá kóng, 

我嘛是阮花田家的大孫喔。
guá mā sī guán Hua-tiân ka ê tuā-sun --ooh.

我若是無去，
 Guá nā-sī bô--khì, 

按呢。
án-ne.




#一路#啊，
#一路# --ah, 

你家己有好好仔反省無？
lí ka-kī ū hó-hó-á huán-síng --bô?




你看，
Lí khuànn, 

阮阿母隨來共我關心矣呢。
gún a-bú suî lâi kā guá kuan-sim --ah --neh.




這你毋免煩惱。
Tse lí m̄ bián huân-ló.




啊我來遮到底是欲創啥？
Ah guá lâi tsia tàu-té sī beh tshòng siánn?

煞袂記得。
 Suah bē-kì-eh. 

人若一下老，
Lâng nā tsi̍t-ē lāu, 

記持愈來愈䆀喔。
kì-tî jú lâi jú bái --ooh.




我欲先來去矣喔，
Guá beh sing lâi-khì --ah --ooh,

你愛好好仔做喔。
 lí ài hó-hó-á tsò --ooh.




啊你無欲鬥陣來去喔？
Ah lí bô beh tàu-tīn lâi-khì --ooh?




我若有法度鬥陣去，
Guá nā ū huat-tōo tàu-tīn khì, 

哪就等你這个小光頭等十三年啊？
ná tiō tán lí tsit ê sió kng-thâu tán tsa̍p-sann nî --ah? 

你毋通袂記得，
Lí m̄-thang buē-kì-eh, 

小光頭，
sió kng-thâu, 

你的對手是十三年前的我，
lí ê tuì-tshiú sī tsa̍p-sann nî tsîng ê guá,

毋是親像這馬遮爾狼狽的我，
m̄ sī tshan-tshiūnn tsit-má tsiah-nī liông-puē ê guá,

當年我是衝甲掠袂牢，
 tong-nî guá sī tshìng kah lia̍h buē tiâu, 

天下第一的天邪鬼喔！
thian-hā tē-it ê Thian-siâ-kuí --ooh!




遮就是代誌發生的所在，
Tsia tiō sī tāi-tsì huat-sing ê sóo-tsāi,  

啊，
ah, 

我哪會遮衰啦！
guá ná ē tsiah sue --lah!

