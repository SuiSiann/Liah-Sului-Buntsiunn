398 可愛的馬

可愛的馬
Khó-ài ê bé




做陣也已經五年
Tsò-tīn iā í-king gōo nî

今日也著來離開
Kim-ji̍t iā tio̍h lâi lī-khui

手牽著心愛的馬唷
Tshiú khan-tio̍h sim-ài ê bé --ioh

不覺珠淚滴
Put-kak tsu-luī tih

啊 可愛馬啊
Ah khó-ài bé --ah

毋通心稀微
M̄-thang sim hi-bî

可愛的馬啊
Khó-ài ê bé --ah

毋通心傷悲
M̄-thang sim siong-pi

啊 毋通心傷悲
Ah m̄-thang sim siong-pi

阮猶原毋甘離開
Guán iu-guân m̄-kam lī-khui

心頭像針咧揻
Sim-thâu tshiūnn tsiam leh ui

彼日也伴阮跑過
Hit ji̍t iā phuānn guán pháu-kuè

對面彼爿小山崙
Tuì-bīn hit pîng sió suann-lūn

想起來親像在面前
Siūnn khí-lâi tshin-tshiūnn tsāi bīn-tsîng

引人心憂悶
Ín lâng sim iu-būn

啊 可愛馬啊
Ah khó-ài bé --ah

時常遮溫馴
Sî-siông tsiah un-sûn

可愛馬啊
Khó-ài bé --ah

時常思念阮
Sî-siông su-liām guán

啊 時常思念阮
Ah sî-siông su-liām guán

原諒我是為著生活
Guân-liōng guá sī uī-tio̍h sing-ua̍h

賣你來做飯吞
Bē lí lâi tsò pn̄g thun

日頭也將近落山
Ji̍t-thâu iā tsiong-kīn lo̍h-suann

毋甘也著放伊去
M̄-kam iā tio̍h pàng i khì

依賴著新的主人
I-nāi tio̍h sin ê tsú-lâng

毋通心傷悲
M̄-thang sim siong-pi

啊 可愛馬啊
Ah khó-ài bé --ah

乖乖聽人喙
Kuai-kuai thiann lâng tshuì

可愛馬啊
Khó-ài bé --ah

毋通流珠淚
M̄-thang lâu tsu-luī

啊 毋通流珠淚
Ah m̄-thang lâu tsu-luī

你若有聽人教示
Lí nā ū thiann lâng kà-sī

人會來疼惜你
Lâng ē lâi thiànn-sioh lí

