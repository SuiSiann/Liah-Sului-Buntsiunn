730 對決！！阿慎VS大小姐？

是猴咧搬戲喔，
Sī kâu leh puann-hì --ooh, 

唉，
haih, 

想講食飽閒閒，
siūnn-kóng tsia̍h-pá îng-îng, 

看一下嘛好啦，
khuànn --tsi̍t-ē --mah hó --lah, 

毋是我咧臭彈，
m̄ sī guá leh tshàu-tuānn, 

像這種三跤貓的跤手，
tshiūnn tsit tsióng sann-kha-niau ê kha-tshiú, 

佮我少年是欲按怎比啊！
kah guá siàu-liân sī beh án-tsuánn pí --ah!

#阿鐵、
#阿鐵, 

阿實#，
阿實#, 

啊恁兩个是咧相拍抑是咧種花啊？
ah lín nn̄g ê sī leh sio-phah ah-sī leh tsìng hue --ah?

大小姐教示了好啊！
Tuā-sió-tsiá kà-sī liáu hó --ah!

大小姐...
Tuā-sió-tsiá...

無啦...
Bô --lah... 

阮兩个只是咧運動一下⿰爾爾啦
gún nn̄g ê tsí-sī teh ūn-tōng --tsi̍t-ē nia̋ --lah

掃塗跤...
Sàu thôo-kha...

莫閣假矣，
Mài koh ké --ah, 

摒甲遐爾仔認真，
piànn kah hiah-nī-á jīn-tsin, 

敢干焦咧運動⿰爾爾，
kám kan-na leh ūn-tōng nia̋, 

查埔對查某認真的時陣就是談戀愛的開始，
tsa-poo tuì tsa-bóo jīn-tsin ê sî-tsūn tiō sī tâm luân-ài ê khai-sí, 

猶毋過查埔對查埔若是拍甲大粒汗細粒汗就是咧拚輸贏。
iah-m̄-koh tsa-poo tuì tsa-poo nā-sī phah kah tuā lia̍p kuānn sè lia̍p kuānn tiō sī leh piànn-su-iânn.   

啊代誌大條矣啦，
Ah tāi-tsì tuā-tiâu --ah --lah, 

大小姐當做是真的。
tuā-sió-tsiá tòng-tsò sī tsin--ê.

是啊！
Sī --ah!

欲耍是毋？
Beh sńg sī--m̄? 

來，
Lâi, 

我來陪恁耍一下。
guá lâi puê lín sńg--tsi̍t-ē.

毋通啦，
M̄-thang --lah, 

大小姐，
tuā-sió-tsiá, 

啊你遐爾無閒乎就免矣啦，
ah lí hiah-nī bô-îng --honnh tō bián --ah --lah, 

感恩唅。
kám-un --hannh.

久無振動，
Kú bô tín-tāng, 

骨頭咧欲生鉎矣啦。
kut-thâu tih-beh sinn-sian --ah --lah.

大小姐啊你手下留情啊。
Tuā-sió-tsiá ah lí tshiú-hā-liû-tsîng --ah.

大小姐的工夫實在無話講，
Tuā-sió-tsiá ê kang-hu si̍t-tsāi bô uē kóng, 

真使人佩服，
tsin sú lâng puē-ho̍k, 

#大江戶#的查某孫，
#tuā-kang-hōo# ê tsa-bóo-sun, 

啊毋是啊，
ah m̄ sī --ah, 

是代理堂主，
sī tāi-lí tông-tsú, 

猶毋過，
iá-m̄-koh, 

大小姐有這款的身份，
tuā-sió-tsiá ū tsit khuán ê sin-hūn,

是按怎欲閣兼做高中老師咧？
sī-án-tsuánn beh koh kiam tsò ko-tiong lāu-su --leh? 

為啥物欲按呢做咧？
Uī siánn-mi̍h beh án-ne tsò --leh? 

等我沓沓仔講予你聽啦。
Tán guá ta̍uh-ta̍uh-á kóng hōo lí thiann --lah.

「對決！
“Tuì-kuat! 

#阿慎vs#大小姐？」
#阿慎vs# tuā-sió-tsiá?”

#熊的#，
#Hîm--ê#, 

你真正無看著是⿰啥人解決#工藤#彼陣人是毋？
lí tsin-tsiànn bô khuànn-tio̍h sī siáng kái-kuat #工藤# hit tīn lâng sī --m̄?

Mh！
Mh! 

無看著，
Bô khuànn--tio̍h, 

我人昏去矣。
guá lâng hūn--khì --ah.

現場就干焦#山美#佇咧遐⿰爾爾。
Hiān-tiûnn tō kan-na #山美# tī-leh hia nia̋.

#阿慎#啊，
#阿慎# --ah, 

你猶閣佇咧懷疑#山美#喔，
lí iah-koh tī-leh huâi-gî #山美# --ooh, 

我想無可能是伊啊。
guá siūnn bô khó-lîng sī i --ah.

我嘛是按呢想的，
Guá mā sī án-ne siūnn --ê, 

#工藤#彼个小囝腳數袂䆀，
#工藤# hit ê sió-kiánn kioh-siàu bē-bái, 

閣再講in有#三#个人呢。
koh-tsài kóng in ū #sann# ê lâng --neh.

著啊，
Tio̍h --ah, 

#山美#無彼號氣力啦。
#山美# bô hit-lō khuì-la̍t --lah. 

啊當時in兜彼隻狗嘛佇遐，
Ah tong-sî in tau hit tsiah káu mā tī hia, 

喂，
eh, 

敢會是伊唅？
kám ē sī i --hannh?

你敢有看著狗咬人的傷痕？
Lí kám ū khuànn-tio̍h káu kā lâng ê siong-hûn?

無啦，
Bô --lah, 

猶毋過乎...
iah-m̄-koh --honnh...

你共我窒咧莫囉嗦。
Lí kā guá that --leh mài lo-so.

喂，
Eh, 

你是咧講啥唅？
lí sī leh kóng siánn --hannh?

喂，
Eh, 

咧釘孤枝呢！
leh tìng-koo-ki --neh!

予死，
Hōo sí, 

這聲鬧熱矣喔，
tsit-siann lāu-jia̍t --ah --ooh, 

媠、媠、媠啦！
suí, suí, suí --lah! 

媠喔，
Suí --ooh, 

誠好、誠好啦，
tsiânn hó, tsiânn hó --lah, 

嘿嘿。
heh heh.

喂，
Eh, 

你去門口看覓，
lí khì mn̂g-kháu khuànn-māi, 

老師若來小通知一下唅。
lāu-su nā lâi sió thong-ti --tsi̍t-ē --hannh.

嘿嘿，
Heh heh, 

免遐無閒。
bián hiah bô-îng.

按怎啦？
Án-tsuánn --lah?

你看。
Lí khuànn.

喂，
Eh, 

恁#兩#个是咧拍蠓是無，
lín #nn̄g# ê sī leh phah báng sī --bô, 

相拍愛共食奶的氣力提出來啊！
sio-phah ài kā tsia̍h-ling ê khuì-la̍t the̍h --tshut-lâi --ah!

破病鳥仔，
Phuà-pēnn tsiáu-á, 

按怎，
án-tsuánn, 

閣敢無？
koh kám --bô?

可惡。
Khó-ònn.

喂，
Eh, 

#園村#。
#園村#.

好矣，
Hó --ah, 

拍到遮為止，
phah kàu tsia uî-tsí, 

逐家攏坐予好，
ta̍k-ke lóng tsē hōo hó, 

開始上課矣。
khai-sí siōng-khò --ah.

你咧講啥啊？
Lí teh kóng siánn --ah?

拍輸的愛有君子的風度毋才著，
Phah-su--ê ài ū kun-tsú ê hong-tōo m̄-tsiah tio̍h, 

逐家攏坐予好，
ta̍k-ke lóng tsē hōo hó, 

有聽著無？
ū thiann-tio̍h --bô? 

開始上課。
Khai-sí siōng-khò.

好，
Hó, 

今仔日欲教的是新的內容，
kin-á-ji̍t beh kà --ê sī sin ê luē-iông, 

兩位數代數的重點。
nn̄g-uī-sòo tāi-sòo ê tiōng-tiám.

喂，
Eh, 

#熊的#。
#Hîm--ê#.

按怎啊？
Án-tsuánn --ah?

你偷偷對後壁去攻擊#山美#。
Lí thau-thau tuì āu-piah khì kong-kik #山美#.

唅？
Hannh? 

啥物啊！
Siánn-mih --ah! 

我才無愛咧。
Guá tsiah bô ài --leh.

囉嗦，
Lo-so, 

我叫你去就去。
guá kiò lí khì tō khì.

用偷食步會⿰予人講是小人啦。
Iōng thau-tsia̍h-pōo ē hőng kóng sī siáu-jîn --lah.

我想就算伊看袂著，
Guá siūnn tō sǹg i khuànn bē tio̍h, 

嘛閃會過。
mā siám ē kuè.

#斜線#的重點就是已經知影#頂點#的時陣乎，
#斜線# ê tiōng-tiám tō sī í-king tsai-iánn #頂點# ê sî-tsūn --honnh, 

#Y等於a括弧x減p括弧平方#，
# Y等於a括弧x減p括弧平方#, 

然後才閣共#q帶進去#，
jiân-āu tsiah koh kā #q帶進去#, 

啊這个#程式#的#頂點括弧p乘以q括弧#就會變做。
ah tsit ê #程式# ê #頂點括弧p乘以q括弧# tiō ē piàn-tsò. 

足疼的呢，
Tsiok thiànn --ê --neh, 

你是咧創啥啦。
lí sī leh tshòng siánn --lah. 

失禮、失禮，
Sit-lé, sit-lé, 

手雄雄無聽話啦。
tshiú hiông-hiông bô thiann-uē --lah.

哪會遮過份啦。
Ná ē tsiah kuè-hūn --lah. 

臭小囝憑你也想欲試驗我。
Tshàu-sió-kiánn pîn lí iā siūnn-beh tshì-giām --guá.

#阿慎#拄才足見笑的。
#阿慎# tú-tsiah tsiok kiàn-siàu --ê.  

喂，
Eh, 

#阿慎#你欲走矣，
#阿慎# lí beh tsáu --ah, 

啊我嘛欲走。
ah guá mā beh tsáu.

嘿，
Heh, 

小等呢，
sió-tán --neh, 

恁就按呢凊凊彩彩離開教室喔，
lín tiō án-ne tshìn-tshìn-tshái-tshái lī-khui kàu-sik --ooh, 

轉來啦，
tńg--lâi --lah, 

今仔日的課真重要呢，
kin-á-ji̍t ê khò tsin tiōng-iàu --neh, 

袂用得走啦，
buē-īng-eh tsáu --lah, 

拜託一下好無？
pài-thok --tsi̍t-ē hó --bô?

彼有啥物要緊，
He ū siánn-mih iàu-kín, 

考試會曉就好矣。
khó-tshì ē-hiáu tiō hó --ah.

你講的無毋著啦，
Lí kóng --ê bô m̄-tio̍h --lah, 

其實，
kî-si̍t, 

是佮我有關係，
sī kah guá ū kuan-hē, 

毋是佮恁有關係。
m̄ sī kah lín ū kuan-hē.

這是按怎講啊？
Tse sī án-tsuánn kóng --ah?

因為明仔載有#教學研討會#。
In-uī bîn-á-tsài ū #教學研討會#.

唅！
Hannh! 

喂，
Eh, 

#教學研討會#就是彼有真濟老師會來參觀彼種的⿰是無？
#教學研討會# tiō sī he ū tsin tsuē lāu-su ē lâi tsham-kuan hit tsióng --ê --siooh?

無毋著，
Bô m̄-tio̍h, 

有真濟別間學校的老師會來。
ū tsin tsuē pa̍t king ha̍k-hāu ê lāu-su ē lâi.

菜鳥仔會驚乎。
Tshài-tsiáu-á ē kiann --honnh.

所以恁逐家愛認真仔聽，
Sóo-í lín ta̍k-ke ài jīn-tsin--á thiann, 

好好仔加油才會用得。
hó-hó-á ka-iû tsiah ē-īng-eh.

老師啊你就先共答案共阮講，
Lāu-su --ah lí tō sing kā tap-àn kā gún kóng, 

按呢毋就好矣咧。
án-ne m̄ tiō hó --ah --leh.

我嘛有想過這招矣，
Guá mā ū siūnn kuè tsit tsiau --ah, 

猶毋過我驚我到時陣會落氣。
iah-m̄-koh guá kiann guá kàu sî-tsūn ē làu-khuì.

唅？
Hannh? 

#阿慎#你欲共伊鬥相共是毋？
#阿慎# lí beh kā i tàu-sann-kāng sī --m̄?

毋是，
M̄ sī, 

#阿南仔#，
#A-lâm-á#, 

過來。
kuè--lâi.

欲創啥？
Beh tshòng siánn? 

唅？
Hannh?

共全班講。
Kā tsuân-pan kóng.

敢真正欲按呢？
Kám tsin-tsiànn beh án-ne?

這是我做老師以來頭一擺的考驗，
Tse sī guá tsò lāu-su í-lâi thâu tsi̍t pái ê khó-giām, 

袂用得落氣，
bē-īng-eh làu-khuì, 

恁愛共我鬥相共，
lín ài kā guá tàu-sann-kāng, 

拜託恁。
pài-thok --lín.

這个時陣隨人顧性命啦。
Tsit ê sî-tsūn suî lâng kòo sìnn-miā --lah.

趕緊去傳話啦。
Kuánn-kín khì thuân-uē --lah.

我知。
Guá tsai.

唉！
Haih! 

我真煩惱到時陣會落氣。
Guá tsin huân-ló kàu sî-tsūn ē làu-khuì.

就是講meh。
Tiō sī kóng --meh.

#教學研討#乎實在有夠麻煩。
 #教學研討# --honnh si̍t-tsāi ū-kàu mâ-huân.

喂，
Eh, 

#江口#老師，
#江口# lāu-su, 

你毋是已經有經驗矣。
lí m̄ sī í-king ū king-giām --ah.

我緊張甲欲死呢，
Guá kín-tiunn kah beh sí --neh, 

上課的內容愛好啦，
siōng-khò ê luē-iông ài hó --lah, 

主要是煩惱乎學生到時毋聽話，
tsú-iàu sī huân-ló --honnh ha̍k-sing kàu-sî m̄ thiann-uē, 

彼站仔我緊張甲規暗失眠攏無睏呢。
hit-tsām-á guá kín-tiunn kah kui àm sit-bîn lóng bô khùn --neh. 

了解，
Liáu-kái, 

我了解，
guá liáu-kái, 

我嘛是按呢。
guá mā sī án-ne.

#山口#老師這我想欲拜託你。
#山口# lāu-su tse guá siūnn-beh pài-thok --lí.

這是啥物啊？
Tse sī siánn-mih --ah?

代誌是按呢，
Tāi-tsì sī án-ne, 

我想欲拜託你替我揣社團的新員啦。
guá siūnn-beh pài-thok lí thè guá tshuē siā-thuân ê sin uân --lah.

按呢喔，
Án-ne --ooh,

是啥物社團啊？
sī siánn-mih siā-thuân --ah?

是查埔的合唱團啦。
Sī tsa-poo ê ha̍p-tshiùnn-thuân --lah.

唅？
Hannh? 

查、查埔的合唱團。
Tsa, tsa-poo ê ha̍p-tshiùnn-thuân.  

這个#idea#聽起來袂䆀呢。
Tsit ê #idea# thiann --khí-lâi buē-bái --neh.

恁#四#班乎是這#三#个人啦。
Lín #sì# pan --honnh sī tsit #sann# ê lâng --lah.

喔，
Ooh, 

這寡人嘛會曉唱歌喔。
tsit kuá lâng mā ē-hiáu tshiùnn-kua --ooh.

重點毋是in是毋是會曉唱歌。
Tiōng-tiám m̄ sī in sī m̄ sī ē-hiáu tshiùnn-kua.

#澤田#、#木下#佮#長谷川#，
#澤田#, #木下# kah #長谷川#, 

#藤山#老師佮意緣投又閣斯文的學生喔。
#藤山# lāu-su kah-ì iân-tâu iū-koh su-bûn ê ha̍k-sing --ooh.

來，
Lâi, 

#三#班是這#四#个人。
#sann# pan sī tsit #sì# ê lâng.

其實我嘛想欲揣較好的學生來參加我的#教學研討會#呢。
Kî-si̍t guá mā siūnn-beh tshē khah hó ê ha̍k-sing lâi tsham-ka guá ê #教學研討會# --neh. 

我轉來矣。
Guá tńg--lâi --ah.

大小姐你轉來是毋？
Tuā-sió-tsiá lí tńg--lâi sī --m̄? 

你交代明仔載欲愛的物件攏已經攢好勢矣。
Lí kau-tài bîn-á-tsài beh ài ê mi̍h-kiānn lóng í-king tshuân hó-sè --ah.

有影喔，
Ū-iánn --ooh, 

若按呢物件敢有提轉來？
nā án-ne mi̍h-kiānn kám ū the̍h --tńg-lâi?

佇這爿啦。
Tī tsit pîng --lah. 

你看。
Lí khuànn.

啥物啊？
Siánn-mih --ah?

你這馬所看著的這軀就是為著大小姐莫予其他的老師看輕，
Lí tsit-má sóo khuànn--tio̍h ê tsit su tō sī uī-tio̍h tuā-sió-tsiá mài hōo kî-tha ê lāu-su khuànn-khin, 

特別為你做的衫啦。
ti̍k-pia̍t uī lí tsò ê sann --lah.

我咧，
Guá --leh, 

啊你是頭殼歹去矣是無啦，
ah lí sī thâu-khak pháinn--khì --ah sī --bô --lah,

穿甲這軀敢若咧搬戲咧，
tshīng kah tsit su kánn-ná leh puann-hì --leh, 

是欲按怎上課啊？
sī beh án-nuá siōng-khò --ah?

猶毋過，
Iah-m̄-koh, 

大小姐。
tuā-sió-tsiá.

#大島#，
#大島#, 

我是叫你去洗衫店提套裝，
guá sī kiò lí khì sé-sann-tiàm the̍h thò-tsong, 

你叫我穿這軀欲去食喜酒喔？
lí kiò guá tshīng tsit su beh khì tsia̍h hí-tsiú --ooh?

老師穿按呢較有氣派。
Lāu-su tshīng án-ne khah ū khì-phài.

我是欲去上課教冊呢，
Guá sī beh khì siōng-khò kà-tsheh --neh, 

猶閣有這支刀，
iah-koh ū tsit ki to, 

這是啥物意思唅？
tse sī siánn-mih ì-sù --hannh?

大小姐，
Tuā-sió-tsiá, 

萬項代誌攏愛有上歹的拍算，
bān hāng tāi-tsì lóng ài ū siōng pháinn ê phah-sǹg, 

萬一臨時脫箠較毋免驚。
bān-it lîm-sî thut-tshuê khah m̄-bián kiann.

我是欲去學校教冊，
Guá sī beh khì ha̍k-hāu kà-tsheh, 

毋是欲去拚輸贏，
m̄ sī beh khì piànn-su-iânn, 

你是知影無唅？
lí sī tsai-iánn --bô --hannh? 

緊去共我的套裝提轉來，
Kín khì kā guá ê thò-tsong the̍h --tńg-lâi, 

有聽著無？
ū thiann--tio̍h --bô?

是、是。
Sī, sī.

驚死人、
Kiann-sí-lâng, 

驚死人喔。
kiann-sí-lâng --ooh.

攏總是一寡無路用的飯桶。
Lóng-tsóng sī tsi̍t-kuá bô-lōo-īng ê pn̄g-tháng.

#山口#老師你莫遐爾仔緊張，
#山口# lāu-su lí mài hiah-nī-á kín-tiunn, 

代誌無遐爾仔嚴重，
tāi-tsì bô hiah-nī-á giâm-tiōng, 

你莫煩惱啦。
lí mài huân-ló --lah.

好！
Hó!

今是咧烏白講啥？
Tann sī leh oo-pe̍h kóng siánn? 

就準講無顧你個人教師的名聲，
Tō tsún-kóng bô kòo lí kò-jîn kàu-su ê miâ-siann, 

嘛會破壞著咱學校的名聲呢，
mā ē phò-huāi tio̍h lán ha̍k-hāu ê miâ-siann --neh, 

拜託你愛好好仔表現。
pài-thok lí ài hó-hó-á piáu-hiān. 

#岩本#老師，
#岩本# lāu-su, 

這馬隨去共我準備人客欲用的安全帽仔。
tsit-má suî khì kā guá tsún-pī lâng-kheh beh iōng ê an-tsuân-bō-á.

是！
Sī!

萬不二學生若是造反，
Bān-put-jī ha̍k-sing nā-sī tsō-huán, 

到時陣是欲按怎咧？ 
kàu sî-tsūn sī beh án-tsuánn --leh?

我看是你咧破壞學校的名聲。
Guá khuànn sī lí leh phò-huāi ha̍k-hāu ê miâ-siann.

#山口#老師，
#山口# lāu-su, 

放輕鬆、放輕鬆，
pàng khin-sang, pàng khin-sang,

我會咧後壁幫你加油喔。
guá ē leh āu-piah pang lí ka-iû --ooh.

校、校長，
Hāu, hāu-tiúnn, 

多謝喔。
to-siā --ooh.

嘿嘿，
Heh heh, 

我這馬去歡迎所有的老師，
guá tsit-má khì huan-gîng sóo-ū ê lāu-su, 

你用自然的方式上課就好。
lí iōng tsū-jiân ê hong-sik siōng-khò tiō hó.

好！
Hó! 

免驚。
Bián kiann. 

校長，
Hāu-tiúnn, 

小等咧啦。
sió-tán --leh --lah.

啥物代誌啊？
Siánn-mih tāi-tsì --ah?

請你想辦法予逐家等#十#，
Tshiánn lí siūnn pān-huat hōo ta̍k-ke tán #tsa̍p#,  

毋著，
m̄-tio̍h, 

等#五#分鐘才入來教室。
tán #gōo# hun-tsing tsiah ji̍p--lâi kàu-sik.

無、無問題啊。
Bô, bô būn-tê --ah.

這寡猴囡仔。
Tsit kuá kâu-gín-á.

是啦，
Sī --lah, 

菜鳥仔老師加上超級問題的學生的
tshài-tsiáu-á lāu-su ka-siōng tshiau-kip būn-tê ê ha̍k-sing ê

#教學研討#無可能風平浪靜啦，
#教學研討# bô khó-lîng hong-pîng-lōng-tsīng --lah, 

我會當掛保證，
guá ē-tàng kuà pó-tsìng, 

到時陣名聲一定會變閣較䆀。
kàu sî-tsūn miâ-siann it-tīng ē piàn koh-khah bái.

我真期待。
Guá tsin kî-thāi.

是。
Sī. 

哪、哪會按呢？
Ná, ná ē án-ne? 

這聲妥當矣，
Tsit-siann thò-tòng --ah, 

我的美夢就咧欲成真矣。
guá ê bí-bāng tō tih-beh sîng-tsin --ah.

#山美#的跤手足猛的呢！
#山美# ê kha-tshiú tsiok mé --ê --neh!

恁逐家，
Lín ta̍k-ke, 

實在是傷超過矣，
si̍t-tsāi sī siunn tshiau-kuè --ah, 

緊共我入去教室有聽著無？
kín kā guá ji̍p-khì kàu-sik ū thiann--tio̍h --bô?

這，
Tse, 

阮毋敢。
gún m̄ kánn.

原來是伊。
Guân-lâi sī i. 

#澤田慎#，
#澤田慎#, 

叫逐家轉去教室，
kiò ta̍k-ke tńg-khì kàu-sik, 

有聽著無？
ū thiann--tio̍h --bô?

無問題，
Bô būn-tê, 

猶毋過，
iah-m̄-koh, 

必須愛先佮我決鬥。
pit-su ài sing kah guá kuat-tàu.

決鬥？
Kuat-tàu? 

哎喲親像我遮爾古錐閣遮爾美麗的人，
Ai-iō tshan-tshiūnn guá tsiah-nī kóo-tsui koh tsiah-nī bí-lē ê lâng, 

哪會當佮人決鬥。
ná ē-tàng kah lâng kuat-tàu.

#工藤#in彼陣人是你解決的著無？
#工藤# in hit tīn lâng sī lí kái-kuat --ê tio̍h --bô? 

只要你答應佮我決鬥，
Tsí-iàu lí tah-ìng kah guá kuat-tàu, 

若按呢我就叫in轉去教室。
nā án-ne guá tō kiò in tńg-khì kàu-sik.

照過來，
Tsiò --kuè-lâi, 

照過來。
tsiò --kuè-lâi. 

竹籤飛出去，
Tik-tshiam pue --tshut-khì, 

倒爿的飛出去，
tò-pîng --ê pue --tshut-khì, 

正爿的飛出去，
tsiànn-pîng --ê pue --tshut-khì, 

變做一大片。
piàn-tsò tsi̍t tuā phìnn. 

照過來，
Tsiò --kuè-lâi, 

照過來，
tsiò --kuè-lâi, 

竹籤飛出去，
tik-tshiam pue --tshut-khì, 

應該有#十#分鐘矣乎。
ìng-kai ū #tsa̍p# hun-tsing --ah --honnh.

校長你到底佇咧創啥啦？
Hāu-tiúnn lí tàu-té tī-leh tshòng siánn --lah? 

這馬攏啥物時陣矣，
Tsit-má lóng siánn-mih sî-tsūn --ah, 

請趕緊𤆬老師入去教室啦！
tshiánn kuánn-kín tshuā lāu-su ji̍p-khì kàu-sik --lah!

猶毋過。
Ah-m̄-koh.

啥物猶毋過，
Siánn-mih iah-m̄-koh, 

莫閣延落去矣！
mài koh tshiân --lo̍h-khì --ah!

考慮了啥款？
Khó-lū liáu siánn-khuán?

無問題。
Bô būn-tê. 

我講好，
Guá kóng hó, 

你是無聽著是毋？
lí sī bô thiann--tio̍h sī --m̄?

放學了後佇咧後壁的空地。
Pàng-o̍h liáu-āu tī-leh āu-piah ê khàng-tē.

我知矣。
Guá tsai --ah.

實在真歹勢，
Si̍t-tsāi tsin pháinn-sè, 

予恁等遐爾仔久，
hōo lín tán hiah-nī-á kú, 

早就應該愛上課矣才著啊。
tsá tō ìng-kai ài siōng-khò--ah tsiah tio̍h--ah. 

哼！
Hngh! 

請入來。
Tshiánn ji̍p--lâi.  

#頂點二#佮#三#的時陣，
#頂點二# kah #sann# ê sî-tsūn, 

通過#座標##三#佮#四#的#斜線#。
thong-kuè #座標# #sann# kah #sì# ê #斜線#.

我是去看著鬼諾。
Guá sī khì khuànn-tio̍h kuí --hioh.

表示#零點P乘以Q#的#斜線公式Y等於A#。
piáu-sī #零點P乘以Q# ê #斜線公式Y等於A#.

哎喲喂，
Ai-iō-uê, 

規身軀癢起來矣。
kui-sin-khu tsiūnn --khí-lâi --ah.

唉！
Haih! 

好佳哉總算順利結束矣。
Hó-ka-tsài tsóng sǹg sūn-lī kiat-sok --ah.

你答應的代誌毋通袂記得。
Lí tah-ìng ê tāi-tsì m̄-thang buē-kì-eh.

#阿慎#這个猴死囡仔到底想欲按怎。
#阿慎# tsit ê kâu-sí-gín-á tàu-té siūnn-beh án-nuá. 

#澤田、澤田、澤田#啊！
#澤田、澤田、澤田# --ah! 

成績果然袂䆀呢。
Sîng-tsik kó-jiân bē-bái --neh.

喔！
Ooh! 

你講這个#澤田#喔，
Lí kóng tsit ê #澤田# --ooh, 

伊#一年仔#的時陣是我𤆬的啦，
i #it-nî-á# ê sî-tsūn sī guá tshuā --ê --lah,

伊的成績真好呢。
i ê sîng-tsik tsin hó --neh.

成績真好哪會來讀咱學校？
Sîng-tsik tsin hó ná ē lâi tha̍k lán ha̍k-hāu? 

而且閣是#放牛班#。
Jî-tshiánn koh sī #放牛班#.

彼是因為伊佇咧讀國中的時陣，
He sī in-uī i tī-leh tha̍k kok-tiong ê sî-tsūn, 

做#一#件足大件的代誌，
tsò #tsi̍t# kiānn tsiok tuā kiānn ê tāi-tsì, 

聽咧講伊將老師拍甲半小死呢。
thiann leh kóng i tsiong lāu-su phah kah puànn-sió-sí --neh. 

唅？
Hannh? 

後來按怎唅？
Āu--lâi án-nuá --hannh? 

毋知呢，
M̄ tsai --neh, 

老實講我嘛感覺這个囡仔伊的個性怪怪，
láu-si̍t kóng guá mā kám-kak tsit ê gín-á i ê kò-sìng kuài-kuài, 

猶毋過伊的人緣真好，
iah-m̄-koh i ê lâng-iân tsin hó, 

同學攏足愛佮伊鬥陣的。
tông-o̍h lóng tsiok ài kah i tàu-tīn --ê.

#阿慎#，
#阿慎#, 

#阿慎#伊是按怎是毋？
#阿慎# i sī-án-tsuánn sī --m̄?

喂喂，
Eh eh, 

無、無按怎啦。
bô, bô án-nuá --lah.

#山口#老師，
#山口# lāu-su, 

講著#澤田#，
kóng-tio̍h #澤田#, 

咱頂改講的合唱團，
lán tíng-kái kóng ê ha̍p-tshiùnn-thuân, 

你敢有共伊講過唅？
lí kám ū kā i kóng--kuè --hannh?

喔，
Ooh,

我猶未共講，
guá ah-bē kā kóng, 

毋知影伊有欲參加無？
m̄ tsai-iánn i ū beh tsham-ka --bô?

我嘛會去講啦，
Guá mā ē khì kóng --lah, 

猶毋過乎你是伊的老師，
iah-m̄-koh --honnh lí sī i ê lāu-su, 

你嘛愛共我鬥相共啊，
lí mā ài kā guá tàu-sann-kāng --ah, 

尤其是#澤田慎#喔！
iû-kî sī #澤田慎# --ooh!

無問題！ 
Bô būn-tê!

好！
Hó! 

若按呢生代誌就拜託你矣喔。
Nā án-ne-sinn tāi-tsì tō pài-thok lí --ah --ooh.

#澤田慎#，
#澤田慎#, 

敢會有隱情？
kám ē ū ún-tsîng?

喂，
Eh, 

你看敢會來？
lí khuànn kám ē lâi?

我看應該是袂來。
Guá khuànn ìng-kai sī bē lâi.

就是講meh，
Tō sī kóng --meh, 

老師佮學生決鬥，
lāu-su kah ha̍k-sing kuat-tàu, 

我是#第一#擺聽著的。
guá sī #tē-it# pái thiann--tio̍h --ê.

#阿慎#敢若看#山美#真袂爽呢，
#阿慎# kánn-ná khuànn #山美# tsin bē-sóng --neh, 

毋知是按怎？
m̄ tsai sī-án-tsuánn?

我嘛毋知你咧，
Guá mā m̄ tsai --lí --leh, 

猶毋過最近伊看起來敢若真快樂，
iah-m̄-koh tsuè-kīn i khuànn --khí-lâi kánn-ná tsin khuài-lo̍k, 

而且逐工嘛攏有來學校上課啊。
jî-tshiánn ta̍k kang mā lóng ū lâi ha̍k-hāu siōng-khò --ah.

我對國小佮伊仝班到這馬，
Guá tuì kok-sió kah i kāng-pan kàu tsit-má, 

真少看著#阿慎#遮反常的。
tsin tsió khuànn-tio̍h #阿慎# tsiah huán-siông --ê.

喂，
Eh, 

這種的#阿慎#感覺袂䆀喔。
tsit tsióng ê #阿慎# kám-kak buē-bái --ooh.

我嘛感覺袂䆀。
Guá mā kám-kak bē-bái.

癮頭啦！
Giàn-thâu --lah! 

恁是捌啥，
Lín sī pat siánn, 

這聲代誌大條矣啦，
tsit-siann tāi-tsì tuā-tiâu --ah --lah, 

萬一伊若將老師拍著傷就害矣啦，
bān-it i nā tsiong lāu-su phah tio̍h-siong tō hāi --ah --lah, 

伊已經有前科矣，
i í-king ū tsiân-kho --ah, 

恁毋知是無？
lín m̄ tsai sī --bô? 

#山美#上好莫來。
#山美# siōng hó mài lâi.

彼个時陣佮這馬無仝款啦，
Hit ê sî-tsūn kah tsit-má bô kāng-khuán --lah, 

彼个老師本來就足惡質的。
hit ê lāu-su pún-lâi tō tsiok ok-tsit --ê.

#石塚#你莫閣諍矣，
#石塚# lí mài koh tsìnn --ah, 

錢一定是你偷提的，
tsînn it-tīng sī lí thau the̍h --ê, 

莫閣死鴨硬喙䫌矣！
mài koh sí ah ngē tshuì-phué --ah!

我就講足濟擺毋是我矣，
Guá tō kóng tsiok tsē pái m̄ sī guá --ah, 

你是臭耳聾喔！
lí sī tshàu-hīnn-lâng --ooh!

這馬只有你的嫌疑上大啦，
Tsit-má tsí-ū lí ê hiâm-gî siōng tuā --lah, 

你若是毋老實講，
lí nā-sī m̄ láu-si̍t kóng, 

全班著愛罰徛上課喔！
tsuân-pan tio̍h-ài hua̍t-khiā siōng-khò --ooh!

無公平。
Bô kong-pînn.

你欲害全班罰徛是毋？
Lí beh hāi tsuân-pan hua̍t-khiā sī --m̄?

可惡，
Khónn-ònn, 

明明毋是我做的。
bîng-bîng m̄ sī guá tsò --ê.

老師較緊開始上課啦，
Lāu-su khah kín khai-sí siōng-khò --lah, 

徛起來嘛無要緊。
khiā --khí-lâi mā bô iàu-kín.

#阿慎#。
#阿慎#.

哼！
Hngh!

尾仔發現錢是隔壁班的人勍去的。
Bué--á huat-hiān tsînn sī keh-piah pan ê lâng khiang--khì --ê. 

老師你緊跪落來，
Lāu-su lí kín kuī --lo̍h-lâi, 

向#石塚#會失禮。
hiòng #石塚# huē-sit-lé.

你這馬這是啥物態度啊，
Lí tsit-má tse sī siánn-mih thāi-tōo --ah, 

對老師按呢講話喔。
tuì lāu-su án-ne kóng-uē --ooh.

我。
Guá.

死好啦！
Sí hó --lah! 

像這種賊跤賊手的人去予人誤會這嘛是應該的啊。
Tshiūnn tsit tsióng tsha̍t-kha-tsha̍t-tshiú ê lâng khì hōo lâng gōo-huē tse mā sī ìng-kai --ê --ah.

真正可惡，
Tsin-tsiànn khónn-ònn, 

看你以後閣敢侮辱人無。
khuànn lí í-āu koh kánn bú-jio̍k lâng --bô.

#阿慎#、#阿慎#。
#阿慎#, #阿慎#.

哎喲，
Ai-iō, 

救人啦，
kiù-lâng --lah, 

學生仔拍死老師矣啦！
ha̍k-sing-á phah-sí lāu-su --ah --lah!

雖然代誌舞甲足大條的，
Sui-jiân tāi-tsì bú kah tsiok tuā-tiâu --ê, 

猶毋過#阿慎#根本就無毋著。
iah-m̄-koh #阿慎# kun-pún tō bô m̄-tio̍h.

有彼種老師哪會有好的學生啊。
Ū hit tsióng lāu-su ná ē ū hó ê ha̍k-sing --ah.

你啥物時陣來的啊，
Lí siánn-mih sî-tsūn lâi --ê --ah, 

袂輸敢若𢯾壁鬼的。
buē-su kánn-ná mooh-piah-kuí --ê.

想袂到#阿慎#是一个有情有義的人。
Siūnn buē kàu #阿慎# sī tsi̍t ê ū-tsîng-ū-gī ê lâng. 

你是頭殼歹去⿰是無？
Lí sī thâu-khak pháinn--khì --siooh? 

真正走來。
Tsin-tsiànn tsáu--lâi.

做人毋就愛講話算話才會用得。
Tsò lâng m̄ tiō ài kóng-uē sǹg uē tsiah ē-īng-eh.

講話算話？
Kóng-uē sǹg uē? 

按怎死的你攏毋知喔。
Án-tsuánn sí --ê lí lóng m̄ tsai --ooh.

這个#山美#真正去予siòo-tooh去矣！
Tsit ê #山美# tsin-tsiànn khì hōo siòo-tooh --khì --ah!

毋知影#阿慎#敢會來真的。
M̄ tsai-iánn #阿慎# kám ē lâi tsin--ê.

我知影你是一个守信用的人。
Guá tsai-iánn lí sī tsi̍t ê siú sìn-iōng ê lâng.

紲落來咧？
Suà--lo̍h-lâi --leh?

我進前毋是已經共你講過矣，
Guá tsìn-tsîng m̄ sī í-king kā lí kóng--kuè --ah, 

佮我決鬥。
kah guá kuat-tàu.

喔，
Ooh, 

寒喔。
kuânn --ooh.

謼！
Hooh! 

裝痟的。
Tsng siáu--ê.

決鬥進前先共我講你的目的是啥物。
Kuat-tàu tsìn-tsîng sing kā guá kóng lí ê bo̍k-ti̍k sī siánn-mih.

我想欲看覓你是按怎解決#工藤#遐的人。
Guá siūnn-beh khuànn-māi lí sī án-tsuánn kái-kuat #工藤# hia-ê lâng.

是按怎你會認為是我？
Sī án-nuá lí ē jīn-uî sī guá?

自一開始，
Tsū tsi̍t khai-sí, 

我就感覺你毋是普通的角色，
guá tō kám-kak lí m̄ sī phóo-thong ê kak-sik, 

雖然我講袂出來，
sui-jiân guá kóng bē --tshut-lâi, 

猶毋過我看有。
iah-m̄-koh guá khuànn-ū. 

無論如何，
Bô-lūn jû-hô, 

我欲親目睭證實。
guá beh tshin-ba̍k-tsiu tsìng-si̍t.

#阿慎#。
#阿慎#.

真正欲共撨落喔？
Tsin-tsiànn beh kā tshiâu --lo̍h --ooh?

親目睭證實？
Tshin-ba̍k-tsiu tsìng-si̍t? 

因為按呢，
In-uī án-ne, 

你就叫全班的同學佮我做對，
lí tō kiò tsuân-pan ê tông-o̍h kah guá tsò-tuì, 

按呢敢袂傷幼稚？
án-ne kám bē siunn iù-tī?

你講啥？
Lí kóng siánn?

這擺的代誌有#兩#點予我足袂爽的。
Tsit pái ê tāi-tsì ū #nn̄g# tiám hōo guá tsiok bē-sóng --ê. 

頭#一#點：
Thâu #tsi̍t# tiám: 

無任何的根據就動員組織。
bô jīm-hô ê kin-kì tō tōng-uân tsoo-tsit.

組織？
Tsoo-tsit?

我共你講，
Guá kā lí kóng, 

莫因為你個人的情緒，
mài in-uī lí kò-jîn ê tsîng-sū, 

就想欲去控制別人。
tiō siūnn-beh khì khòng-tsè pa̍t-lâng.

雄雄講遐細聲，
Hiông-hiông kóng hiah sè-siann, 

毋知in咧講啥啦！
m̄ tsai in leh kóng siánn --lah!

按呢聽無啦！
Án-ne thiann-bô --lah!

#第二#點：
#Tē-jī# tiám: 

就是你無緣無故就想欲揣人冤家相拍。
tiō sī lí bô-iân-bô-kòo tō siūnn-beh tshē lâng uan-ke sio-phah.

毋是無緣無故，
M̄ sī bô-iân-bô-kòo, 

這是我的判斷。
tse sī guá ê phuànn-tuàn.

哼！
Hngh! 

干焦為著欲證實你個人的判斷就想欲動手共我拍是毋？
Kan-na uī-tio̍h beh tsìng-si̍t lí kò-jîn ê phuànn-tuàn tō siūnn-beh tāng-tshiú kā guá phah sī --m̄? 

你按呢做敢會傷自私矣！
Lí án-ne tsò kám ē siunn tsū-su --ah! 

你共我聽予斟酌，
Lí kā guá thiann hōo tsim-tsiok, 

若正經想欲拚，
nā tsìng-king siūnn-beh piànn, 

著愛提出全部的精神佮氣力，
tio̍h-ài the̍h-tshut tsuân-pōo ê tsing-sîn kah khuì-la̍t, 

就算欲死，
tō sǹg beh sí, 

嘛愛死甲光榮，
mā ài sí kah kong-îng,

這才是男子漢的精神。
tse tsiah sī lâm-tsú-hàn ê tsing-sîn.

你這馬到底是咧講啥？
Lí tsit-má tàu-té sī teh kóng siánn?

我是咧講，
Guá sī leh kóng, 

我無可能佮你冤家相拍就是矣啦，
guá bô khó-lîng kah lí uan-ke sio-phah tō sī --ah --lah, 

猶毋過，
iah-m̄-koh, 

做你放心，
tsò lí hòng-sim, 

我答應你的代誌絕對會做甲到。
guá tah-ìng lí ê tāi-tsì tsua̍t-tuì ē tsò kah kàu.

你的意思是仝款愛比著無？
Lí ê ì-sù sī kāng-khuán ài pí tio̍h --bô?

毋著，
M̄-tio̍h, 

用這來代替，
iōng tse lâi tāi-thè, 

既然你遐爾仔有氣力，
kì-jiân lí hiah-nī-á ū khuì-la̍t, 

規氣去參加合唱團啦，
kui-khì khì tsham-ka ha̍p-tshiùnn-thuân --lah, 

代替你無聊的時間，
tāi-thè lí bô-liâu ê sî-kan, 

我去拜託予你做特別社員，
guá khì pài-thok hōo lí tsò ti̍k-pia̍t  siā-uân, 

你感覺按怎？
lí kám-kak án-nuá?

合唱團？
Ha̍p-tshiùnn-thuân?

無毋著，
Bô m̄-tio̍h, 

查埔合唱團，
tsa-poo ha̍p-tshiùnn-thuân, 

指導老師是腰束奶噗尻川𠕇硞硞的#藤山#老師喔！
tsí-tō lāu-su sī io sok ne phok kha-tshng tīng-khok-khok ê #藤山# lāu-su --ooh!

你這馬到底共我當做啥？
Lí tsit-má tàu-té kā guá tòng-tsò siánn? 

你叫是我毋敢共你舂是無？
Lí kiò-sī guá m̄ kánn kā lí tsing sī --bô?

喂！
Eh! 

恁#兩#个咧創啥？
Lín #nn̄g# ê teh tshòng siánn?

警察、警察來矣、警察來矣，
Kíng-tshat, kíng-tshat lâi --ah, kíng-tshat lâi --ah, 

欲按怎啦？
beh án-nuá --lah? 

緊咧啦，
Kín --leh --lah, 

這馬欲按怎？
tsit-má beh án-nuá?

糞埽賊頭。
Pùn-sò tsha̍t-thâu.

奇怪，
Kî-kuài, 

警察哪會遮緊就來，
kíng-tshat ná ē tsiah kín tō lâi, 

有人去做抓耙仔是無？
ū lâng khì tsò jiàu-pê-á sī --bô?

恁共我擋咧，
Lín kā guá tòng --leh, 

莫走。
mài tsáu.

袂用得，
Buē-īng-eh, 

緊旋喔，
kín suan --ooh, 

毋通去予掠著。
m̄-thang khì hōo lia̍h--tio̍h.

#阿慎#、#阿慎#，
#阿慎#, #阿慎#, 

警察來矣！
kíng-tshat lâi --ah!

莫走！
Mài tsáu!

緊走，
Kín tsáu, 

無代誌就大條矣！
bô tāi-tsì tō tuā-tiâu --ah!

莫走！
Mài tsáu! 

共我擋咧。
Kā guá tòng --leh.

做老師的看著賊頭嘛會驚，
Tsò lāu-su --ê khuànn-tio̍h tsha̍t-thâu mā ē kiann, 

走比咱較緊呢。
tsáu pí lán khah kín --neh.

緊走，
Kín tsáu, 

莫踮遐咧囉嗦啦！
mài tiàm hia leh lo-so --lah!

#落跑#的速度有夠緊啦。
#落跑# ê sok-tōo ū-kàu kín --lah.

伊果然毋是#三#領#一百#箍的角色。
I kó-jiân m̄ sī #sann# niá #tsi̍t-pah# khoo ê kak-sik.

毋是名牌喔，
M̄ sī bîng-pâi --ooh, 

上無嘛是仿的。
siōng-bô mā sī hóng--ê.

莫走！
Mài tsáu!

害矣！
Hāi --ah! 

大小姐。
Tuā-sió-tsiá.

共我擋咧。
Kā guá tòng --leh.

哎啊，
 Aih-iah,

有夠衰的。
 ū-kàu sue--ê.

大人啊，
Tāi-jîn --ah, 

我願意代替大小姐去予你掠。
guá guān-ì tāi-thè tuā-sió-tsiá khì hōo lí lia̍h.

唅？
Hannh? 

你講啥？
Lí kóng siánn?

一定有問題，
It-tīng ū būn-tê, 

我絕對會查出來。
guá tsua̍t-tuì ē tshâ --tshut-lâi.

嘿嘿嘿嘿，
Heh heh heh heh, 

想欲佮阮大小姐決鬥喔，
siūnn-beh kah gún tuā-sió-tsiá kuat-tàu --ooh, 

猴囡仔你閣等#一百#年啦，
kâu-gín-á lí koh tán #tsi̍t-pah# nî --lah, 

大小姐毋是去⿰予人嚇驚大漢的，
tuā-sió-tsiá m̄ sī khì hőng heh-kiann tuā-hàn --ê, 

你有夠天真的呢。
lí ū-kàu thian-tsin --ê --neh. 

下課了後的補習，
Hā-khò liáu-āu ê póo-si̍p, 

頭一擺，
thâu tsi̍t pái, 

閣紲落來就講袂出喙矣啦！
koh suà--lo̍h-lâi tō kóng bē tshut-tshuì --ah --lah! 

後回「#熊的#的頭#一#擺」，
Āu-huê “#Hîm--ê# ê thâu #tsi̍t# pái”, 

查埔人啊！
tsa-poo-lâng --ah!

