481 07.只要做伙就好

只要做伙就好
Tsí-iàu tsò-hué tō hó




Kông、kông、kông。
Kông, kông, kông.

謼！足性格的。
Hooh! Tsiok sìng-keh--ê.

會當像按呢跳來跳去，足讚的。
Ē-tàng tshiūnn án-ne thiàu lâi thiàu khì, tsiok tsán --ê.

多謝，我是番麥狐狸，恁好！
To-siā, guá sī Huan-be̍h-hôo-lî, lín hó!

我是馬鈴薯狗。
Guá sī Má-lîng-tsî-káu.

我是番薯刺蝟。
Guá sī Han-tsî-tshì-uī.

敢欲來坐咧我的尻脊骿，
Kám beh lâi tsē leh guá ê kha-tsiah-phiann,

佮我鬥陣跳來跳去？
kah guá tàu-tīn thiàu lâi thiàu khì?

哇！我想欲坐。
Uah! Guá siūnn-beh tsē.

起來啊！
Khí-lâi --ah!

誠實的喔？有夠讚！
Tsiânn-si̍t--ê --ooh? Ū-kàu tsán!

好矣是無？欲來去矣喔！
Hó --ah sī --bô? Beh lâi-khì --ah --ooh!

足厲害，你看你看馬鈴薯狗你看，足讚的！
Tsiok lī-hāi, lí khuànn lí khuànn Má-lîng-tsî-káu lí khuànn, tsiok tsán --ê! 

比較之下麻煩大囉！
Pí-kàu tsi-hā mâ-huân tuā --looh!

當頭棒喝，足疼的，較細膩咧！
Tong-thiô-pāng-hat, tsiok thiànn--ê, khah sè-jī --leh!

失禮！唉。
Sit-lé! Haih.

你的心情無好是無，
Lí ê sim-tsîng bô hó sī --bô,

講來予我聽看覓咧，
kóng lâi hōo guá thiann khuànn-māi --leh,

是毋是拄著啥物麻煩？
sī m̄ sī tú-tio̍h siánn-mi̍h mâ-huân?

我無法度佮番麥狐狸仝款，
Guá bô-huat-tōo kah Huan-be̍h-hôo-lî kāng-khuán, 

做出予番薯刺蝟歡喜的代誌，
tsò-tshut hōo Han-tsî-tshì-uī huann-hí ê tāi-tsì, 

所以，我。
sóo-í, guá.

啊哈哈哈，這種時陣就愛冥想，
Ah ha ha ha, tsit tsióng sî-tsūn tiō ài bîng-sióng,

你佮我做伙做啦！
lí kah guá tsò-hué tsò --lah!

按呢是無？唅？
Án-ne sī --bô? Hannh?

啊哈哈哈，無法度，就按呢冥想啦！
Ah ha ha ha, bô-huat-tōo, tiō án-ne bîng-sióng --lah!

冥想喔，遮是佗位？長蔥仔鱷魚，人咧？
Bîng-sióng --ooh, tsia sī tó-uī? Tn̂g-tshang-á-kho̍k-hî, lâng --leh?

啊哈哈哈，我佇遮。
Ah ha ha ha, guá tī tsia.

啥物啊，佇遮喔？喂？長蔥仔鱷魚。
Siánn-mi̍h --ah, tī tsia --ooh? ueh? Tn̂g-tshang-á-kho̍k-hî.

啊哈哈哈，這擺佇遮。
Ah ha ha ha, tsit pái tī tsia.

我揣著矣，佇遮。
Guá tshuē-tio̍h --ah, tī tsia.

啊哈哈哈，佇這跡，
Ah ha ha ha, tī tsit jiah,

啊哈哈哈，佇這跡。
ah ha ha ha, tī tsit jiah.

欲按怎才會當對遮出去？番薯刺蝟，番薯刺蝟！
Beh án-tsuánn tsiah ē-tàng uì tsia tshut-khì? Han-tsî-tshì-uī, Han-tsî-tshì-uī!

馬鈴薯狗，我足煩惱你的，
Má-lîng-tsî-káu, guá tsiok huân-ló --lí --ê,

你呔會雄雄無看見人咧？
lí thài ē hiông-hiông bô khuànn-kìnn lâng --leh?

因為我看著番薯刺蝟佮番薯狐狸鬥陣，
In-uī guá khuànn-tio̍h Han-tsî-tshì-uī kah Huan-be̍h-hôo-lî tàu-tīn,

敢若較快樂的形啦，
kán-ná khah khuài-lo̍k ê hîng --lah,

我無法度親像伊遐爾性格啊。
guá bô-huat-tōo tshin-tshiūnn i hiah-nī sìng-keh --ah.

若準看袂著馬鈴薯狗的形影，
Nā-tsún khuànn bē tio̍h Má-lîng-tsî-káu ê hîng-iánn,

我一時仔嘛袂感覺快樂。
guá tsi̍t-sî-á mā bē kám-kak khuài-lo̍k.

番薯刺蝟！失禮啦！
Han-tsî-tshì-uī! Sit-lé --lah!

我袂閣一四界烏白走矣。
Guá bē koh tsi̍t-sì-kuè oo-pe̍h tsáu --ah.

馬鈴薯狗，我足歡喜。
Má-lîng-tsî-káu, guá tsiok huann-hí.

來，咱好轉去囉！
Lâi, lán hó tńg-khì --looh!

嗯！足遠的。
Mh! Tsiok hn̄g--ê.

安啦，只要佮你做伙行，
An --lah, tsí-iàu kah lí tsò-hué kiânn,

偌遠攏無要緊。
guā hn̄g lóng bô-iàu-kín.

毋過咱到底愛行偌遠唅？
M̄-koh lán tàu-té ài kiânn guā hn̄g --hannh?

無出口喔，啊哈哈哈。
Bô tshut-kháu --ooh, ah ha ha ha.

