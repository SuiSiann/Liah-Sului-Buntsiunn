400 舊情綿綿

舊情綿綿
Kū tsîng mî-mî




一言說出就欲
It giân sueh tshut tō beh

放予袂記得
Pàng hōo bē-kì-tit

舊情綿綿暝日
kū-tsîng mî-mî mê-ji̍t

較想也是你
Khah siūnn iā sī lí

明知你是楊花水性
Bîng-tsai lí sī iông-hua-tsuí-sìng

因何偏偏對你鍾情
In-hô phian-phian tuì lí tsiong-tsîng

啊毋想你 毋想你 毋想你
Ah m̄ siūnn lí m̄ siūnn lí m̄ siūnn lí

怎樣我又閣想起
Tsuánn-iūnn guá iū-koh siūnn-khí

早日談戀的港邊
Tsá-ji̍t tâm luân ê káng-pinn

青春夢斷你我
Tshing-tshun bāng tn̄g lí guá

已經是無望
Í-king sī bô-bāng

舊情綿綿心內
Kū tsîng mî-mî sim-lāi

只想你一人
Tsí siūnn lí tsi̍t lâng

明知你是有刺野花
Bîng-tsai lí sī ū tshì iá-hue

因為怎樣我毋反悔
In-uī tsuánn-iūnn guá m̄ huán-hué

啊毋想你 毋想你 毋想你
Ah m̄ siūnn lí m̄ siūnn lí m̄ siūnn lí

怎樣我又每暗夢
Tsuánn-iūnn guá iū muí àm bāng

彼日談情的樓窗
Hit ji̍t tâm tsîng ê lâu-thang

男子立誓甘願
Lâm-tsú li̍p-sè kam-guān

看破來避走
Khuànn-phuà lâi pī-tsáu

舊情綿綿猶原
Kū tsîng mî-mî iu-guân

對你情意厚
Tuì lí tsîng-ì kāu

明知你是輕薄無情
Bîng-tsai lí sī khin-po̍h bô-tsîng

因何偏偏為你犧牲
In-hô phian-phian uī lí hi-sing

啊毋想你 毋想你 毋想你
Ah m̄ siūnn lí m̄ siūnn lí m̄ siūnn lí

怎樣若看黃昏到
Tsuánn-iūnn nā khuànn hông-hun kàu

就來想你目屎流
Tō lâi siūnn lí ba̍k-sái lâu

