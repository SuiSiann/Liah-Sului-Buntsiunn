652 17.工商服務（紅龜的苦毒丸、鑢無毛生髮劑 、杉和青草丹、番薯牌假喙齒）

工商服務
Kang-siong ho̍k-bū 

（#紅龜的##苦毒丸#、
(#Âng-ku--ê# #khóo-to̍k-uân#, 

遛無毛生髮劑、
Liù bô moo senn-huat-tse, 

#杉和仔##青草丹#、
#Sam-hô-á# #tshinn-tsháu-tan#, 

#番薯牌#假喙齒） 
#Han-tsî-pâi# ké tshuì-khí)




毒毒毒，毒蛇真正毒，
To̍k to̍k to̍k, to̍k-tsuâ tsin-tsiànn to̍k, 

毋過呢，
m̄-koh --neh, 

毒蛇入來咱紅龜仔製藥廠伊就愛#倒霉#囉。
to̍k-tsuâ ji̍p-lâi lán Âng-ku-á tsè-io̍h-tshiúnn i tō ài #倒霉# --looh. 

為恁介紹一味，
Uî lín kài-siāu tsi̍t bī, 

由咱紅龜製藥廠費了#四十#年的苦心，
iû lán Âng-ku tsè-io̍h-tshiúnn huì liáu #sì-tsa̍p# nî ê khóo-sim, 

精心研究一味紅龜的#苦毒丸#，
tsing-sim gián-kiù tsi̍t bī Âng-ku--ê #khóo-to̍k-uân#, 

#紅龜的##苦毒丸#是用百種的毒蛇，
#Âng-ku--ê# #khóo-to̍k-uân# sī iōng pah tsióng ê to̍k-tsuâ, 

提煉、提煉、再提煉，濃縮、濃縮、再濃縮，
thê-liān, thê-liān, tsài thê-liān, lông-sok, lông-sok, tsài lông-sok, 

品質值得恁信任。
phín-tsit ta̍t-tit lín sìn-līm. 

咱這个#紅龜的##苦毒丸#是專門食咱查埔人病，
Lán tsit ê #Âng-ku--ê# #khóo-to̍k-uân# sī tsuan-bûn tsia̍h lán tsa-poo-lâng pēnn, 

若是彼號久年生鉎、無用的大砲，
nā-sī hit-lō kú-nî senn-sian, bô iōng ê tuā-phàu, 

食咱#紅龜的##苦毒丸#了後呢，
tsia̍h lán #Âng-ku--ê# #khóo-to̍k-uân# liáu-āu --neh, 

保證你sǹg-sǹg吼，
pó-tsìng lí sǹg-sǹg-háu, 

太太隔工唱山歌，
thài-thài keh-kang tshiùnn san-ko, 

jio-toh囉、jio-toh囉、真jio-toh，
jio-toh --looh, jio-toh --looh, tsin jio-toh, 

滿面春風我咧#笑呵呵#。
muá-bīn tshun-hong guá leh #笑呵呵#. 

咱#紅龜的##苦毒丸#欲食愛有耐性，
Lán #Âng-ku--ê# #khóo-to̍k-uân# beh tsia̍h ài ū nāi-sìng, 

頭先咧食無啥感覺，
thâu-sing leh tsia̍h bô siánn kám-kak, 

只要你若食超過#五百#罐，
tsí-iàu lí nā tsia̍h tshiau-kuè #gōo-pah# kuàn, 

就會知影咱#紅龜的##苦毒丸#的好處囉。
tō ē tsai-iánn lán #Âng-ku--ê# #khóo-to̍k-uân# ê hó-tshù --looh. 

#紅龜的##苦毒丸#一罐不二價，
#Âng-ku--ê# #khóo-to̍k-uân# tsi̍t kuàn put lī kè, 

新台票#一萬##兩千#箍，
Sin-tâi-phiò #tsi̍t-bān# #nn̄g-tshing# khoo, 

欲買請到各大電台指定藥房購買，
beh bé tshiánn kàu kok tuā tiān-tâi tsí-tīng io̍h-pâng kòo-bé, 

#紅龜的#、#紅龜的##苦毒丸#。
#Âng-ku--ê#, #Âng-ku--ê# #khóo-to̍k-uân#.




#床前明月光#，#頭髮也光光#，
#床前明月光#，#頭髮也光光#, 

有禿頭、禿額的朋友恁有福囉，
ū thut-thâu, thuh-hia̍h ê pîng-iú lín ū hok --looh, 

遛無毛生髮劑已經上市囉，
liù bô moo senn-huat-tse í-king tsiūnn-tshī --looh, 

毋管你的頭呢，
m̄-kuán lí ê thâu --neh, 

禿甲偌嚴重，
thut kah guā giâm-tiōng, 

只要用咱遛無毛生髮劑呢，
tsí-iàu iōng lán Liù bô moo senn-huat-tse --neh, 

保證你的毛啊，
pó-tsìng lí ê moo --ah, 

比猩猩閣較濟喔，
pí sing-sing koh-khah tsē --ooh, 

市面上模仿咱遛無毛生髮劑實在有夠濟，
tshī-bīn-siōng bôo-hóng lán Liù bô moo senn-huat-tse si̍t-tsāi ū-kàu tsē, 

啊有的真夭壽，
ah ū --ê tsin iáu-siū, 

用彼號除草劑來模仿。
iōng hit-lō tû-tsháu-tse lâi bôo-hóng. 

所以呢，
Sóo-í --neh, 

聽眾朋友若是買著模仿品呢，
thiann-tsiòng pîng-iú nā-sī bé-tio̍h bôo-hóng-phín --neh, 

來遛甲無毛的呢，
lâi liù kah bô moo --ê --neh, 

本公司一概無負責任。
pún kong-si it-khài bô hū tsik-jīm. 

欲買請到各大電台指定藥房購買，
Beh bé tshiánn kàu kok tuā tiān-tâi tsí-tīng io̍h-pâng kòo-bé, 

欲買愛認明有一粒和尚頭為記的，
beh bé ài jīn-bîng ū tsi̍t lia̍p huê-siūnn-thâu uî kì --ê, 

才是咱遛無毛生髮劑，
tsiah-sī lán Liù bô moo senn-huat-tse, 

毋通買毋著喔。
m̄-thang bé m̄-tio̍h --ooh.




日頭炎炎，
Li̍t-thâu iām-iām, 

火氣真大，
hué-khì tsin tuā, 

有時感覺喙焦、喙苦、喙臭、便祕、祕結，
ū-sî kám-kak tshuì ta, tshuì khóo, tshuì tshàu, piān-pì, pì-kiat, 

實在有夠苦惱，
si̍t-tsāi ū-kàu khóo-náu, 

來、來、來、來，緊來、緊來，
lâi, lâi, lâi, lâi, kín lâi, kín lâi, 

來食這味#杉和仔##青草丹#，
lâi tsia̍h tsit bī #Sam-hô-á# #tshinn-tsháu-tan#, 

#杉和仔##青草丹#採用著
#Sam-hô-á# #tshinn-tsháu-tan# tshái-iōng tio̍h 

百種的青草提煉而成，
pah tsióng ê tshinn-tsháu thê-liān lî sîng, 

而且由咱山中隱士#羊仔#大仙親身監製，
lî-tshiánn iû lán suann-tiong ún-sū #Iûnn-á# tāi-sian tshin-sin kàm-tsè, 

絕對無摻任何的化藥劑，
tsua̍t-tuì bô tsham līm-hô ê huà-io̍h-tse, 

咱這號#杉和仔##青草丹#毋是羊仔屎喔，
lán tsit-lō #Sam-hô-á# #tshinn-tsháu-tan# m̄ sī iûnn-á-sái  --ooh, 

是正青草提煉的，
sī tsiànn tshinn-tsháu thê-liān --ê, 

若是彼號肝仔火上升、火氣大，
nā-sī hit-lō kuann-á-hué siōng-sing, hué-khì tuā, 

一睏頭食#五千#粒，
tsi̍t-khùn-thâu tsia̍h #gōo-tshing# lia̍p, 

予你有火降到無火、有氣降到無氣，
hōo lí ū hué kàng kàu bô hué, ū khì kàng kàu bô khì, 

欲買愛認明有一隻羊仔的，
beh bé ài jīn-bîng ū tsi̍t tsiah iûnn-á --ê, 

才是咱#杉和仔#、#杉和仔##青草丹#。
tsiah-sī lán #Sam-hô-á#, #Sam-hô-á# #tshinn-tsháu-tan#.




爸爸定定食薰，
Pá-pah tiānn-tiānn tsia̍h hun, 

所以伊的喙齒親像黃番麥。
sóo-í i ê tshuì-khí tshin-tshiūnn n̂g huan-be̍h. 

阿舅毋但食薰爾，
A-kū m̄-nā tsia̍h hun niā, 

伊閣哺檳榔，
i koh pōo pin-nn̂g, 

所以伊的喙齒親像烘番麥。
sóo-í i ê tshuì-khí tshin-tshiūnn hang huan-be̍h. 

只有阿公的上清氣，
tsí-ū a-kong --ê siōng tshing-khì, 

阿公，
a-kong, 

你為啥物哪會遮爾清氣呢？
lí uī siánn-mih ná ē tsiah-nī tshing-khì --neh? 

喔，
Ooh, 

阿公是用這个，
a-kong sī iōng tsit ê, 

#阿麥#醫生鄭重所推薦的，
#A-be̍h# i-sing tīng-tiōng sóo tshui-tsiàn --ê, 

#番薯牌#假喙齒，
#Han-tsî-pâi# ké tshuì-khí, 

你共看，
lí kā khuànn, 

金爍爍呢！
kim-sih-sih --neh! 

阿公，
A-kong, 

真正的呢，
tsin-tsiànn --ê --neh, 

瑞氣千條、金光沖沖滾呢。
suī-khì tshian tiâu, kim-kong tshiâng-tshiâng-kún --neh. 

這號#番薯牌#假喙齒乎，
Tsit-lō #Han-tsî-pâi# ké tshuì-khí --honnh, 

除了夜光、照明、車輪、灌風，
tû-liáu iā-kng, tsiàu-bîng, tshia-lián, kuàn-hong, 

#AM#、#FM#的收音機等多項的配備，
#AM#, #FM# ê siu-im-ki tíng to hāng ê phuè-pī, 

予恁買了袂後悔，
hōo lín bé liáu bē hiō-hué, 

欲買愛認明有兩片葉仔一條番薯的，
beh bé ài jīn-bîng ū nn̄g phìnn hio̍h-á tsi̍t tiâu han-tsî --ê, 

才是咱#番薯牌#假喙齒毋通買毋著喔。
tsiah-sī lán #Han-tsî-pâi# ké tshuì-khí m̄-thang bé m̄-tio̍h --ooh.

