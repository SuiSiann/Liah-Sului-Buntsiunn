423 內山姑娘

內山姑娘
Lāi-suann koo-niû




#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#
#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#

彼个就是內山姑娘
Hit ê tsiū sī lāi-suann koo-niû

生做真可愛又美麗
Senn-tsò tsin khó-ài iū bí-lē

已經是十七八歲
Í-king sī tsa̍p-tshit peh huè

青春的小姑娘
Tshing-tshun ê sió koo-niû

迷人的烏色目睭
Bê-lâng ê oo-sik ba̍k-tsiu

強壯的體格予我來對伊會
Kiông-tsòng ê thé-keh hōo guá lâi tuì i ē

暗思慕啊內山的小姑娘
Àm su-bōo --ah lāi-suann ê sió koo-niû

#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#
#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#

彼个就是內山姑娘
Hit ê tsiū sī lāi-suann koo-niû

毋知你愛人有抑無
M̄-tsai lí ài-jîn ū ia̍h bô

阮就是蹛在內山
Gún tsiū sī tuà tsāi lāi-suann

未出嫁的姑娘
Bē tshut-kè ê koo-niû

你若是真心愛意
Lí nā-sī tsin-sim ài-ì

請你來表示
Tshiánn lí lâi piáu-sī 

可惜我無勇氣
Khó-sioh guá bô ióng-khì

來表示啊內山的小姑娘
Lâi piáu-sī --ah lāi-suann ê sió koo-niû

#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#
#Tsioh tsioh tsioh tsioh tsioh tsioh tsioh tsioh tsioh tsioh tsioh tsioh#

彼个就是內山姑娘
Hit ê tsiū sī lāi-suann koo-niû

生做真活潑又天真
Senn-tsò tsin hua̍t-phuat iū thian-tsin

難忘的櫻桃喙脣
Lân-bōng ê ing-thô tshuì-tûn

不時浮在我目前
Put-sî phû tsāi guá ba̍k-tsîng

若是來想伊形影
Nā sī lâi siūnn i hîng-iánn 

睏也睏袂去害我來為伊咧
Khùn iā khùn bē khì hāi guá lâi uī i teh

病相思啊內山的小姑娘
Pēnn-siunn-si --ah lāi-suann ê sió koo-niû

