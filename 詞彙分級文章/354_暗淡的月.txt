354 暗淡的月

暗淡的月
Àm-tām ê ge̍h

無論你怎啊妖嬌美麗， 
Bô-lūn lí tsuánn --ah iau-kiau bí-lē,

我已經毋再對你痴迷；
guá í-king m̄ tsài tuì lí tshi-bê;

你的形影， 
lí ê hîng-iánn,

你的一切，
lí ê it-tshè,

總是引起我心內的怨慼。
tsóng-sī ín-khí guá sim-lāi ê uàn-tsheh.

不管春風怎樣吹， 
Put-kuán tshun-hong tsuánn-iūnn tshe,

也是吹袂熄；
iā sī tshe bē sit;

我我我滿腹的恨火， 
guá guá guá muá-pak ê hīn hé,

啊今夜又是出了暗淡的月。
ah kim-iā iū sī tshut liáu àm-tām ê ge̍h.

無論你怎樣情意對待， 
Bô-lūn lí tsuánn-iūnn tsîng-ì tuì-thāi,

我已經看破了你的心內；
guá í-king khuànn-phuà liáu lí ê sim-lāi;

你的虛情， 
lí ê hi tsîng,

你的假愛， 
lí ê ké ài,

總是枉費我純情的目屎。
tsóng-sī óng-huì guá sûn-tsîng ê ba̍k-sái.

不管運命怎安排， 
Put-kuán ūn-miā tsuánn an-pâi,

已經抹袂銷；
í-king buah bē siau;

我我我綿綿的悲哀， 
guá guá guá mî-mî ê pi-ai,

啊今日又是浸在苦惱的海。
ah kim-ji̍t iū sī tsìm tsāi khóo-náu ê hái.

不管春風怎樣吹， 
Put-kuán tshun-hong tsuánn-iūnn tshe,

也是吹袂熄；
iā-sī tshe bē sit;

我我我滿腹的恨火， 
guá guá guá muá-pak ê hūn hué,

啊今夜又是出了暗淡的月。
ah kim-iā iū sī tshut liáu àm-tām ê ge̍h.

