538 03.花田二路

我就是#花田一路#，
Guá tiō sī #花田一路#,

今年九歲，
 kin-nî káu huè, 

頭殼頂紩九針。
thâu-khak-tíng thīnn káu tsiam.

嘻嘻嘻哈哈哈。
 Hi hi hi ha ha ha.




莫佇遐擋路啦！
Mài tī hia tòng lōo --lah!




真疼呢！
Tsin thiànn --neh!

你咧創啥唅？
 Lí leh tshòng siánn --hannh?




你喔，
Lí --ooh, 

位莫占牢牢啦。
uī mài tsiàm-tiâu-tiâu --lah.

我欲捋頭鬃，
 Guá beh lua̍h thâu-tsang,

光頭的人是照啥物鏡啊。
 kng-thâu ê lâng sī tsiò siánn-mih kiànn --ah.

我共你講啦，
 Guá kā lí kóng --lah,

照鏡是#lady#的專利，
 tsiò kiànn sī #lady# ê tsuan-lī, 

你上好記予清楚！
lí siōng hó kì hōo tshing-tshó!




啥是#lady#唅？
Siánn sī #lady# --hannh?




#Lady#就是講高雅的女性，
#Lady# tiō sī kóng ko-ngá ê lú-sìng,

或者是真媠的查某囡仔。
 hi̍k-tsiá sī tsin suí ê tsa-bóo gín-á. 

乎，
Honnh, 

你連這攏毋捌，
lí liân tse lóng m̄ bat,

實在是一个大飯桶呢！
 si̍t-tsāi sī tsi̍t ê tuā pn̄g-tháng --neh!




看我的照妖鏡。
Khuànn guá ê tsiò-iau-kiànn.




#一路#啊。
#一路# --ah.




原來是吉川阿媽喔。
Guân-lâi sī Kiat-tshuan a-má --ooh. 

吉川阿媽，
Kiat-tshuan a-má,

你有啥物代誌唅？
 lí ū siánn-mih tāi-tsì --hannh?

雄雄走出來，
 Hiông-hiông tsáu --tshut-lâi, 

強欲予你驚死。
kiōng-beh hōo lí kiann--sí.

你有食早頓無？
 Lí ū tsia̍h tsá-tǹg --bô?

這馬來阮兜，
 Tsit-má lâi gún tau, 

袂傷早喔？
bē siunn tsá --ooh?




我嘛知影啊！
Guá mā tsai-iánn --ah! 

猶毋過#一路#你是阿魯的。
Iáu-m̄-koh #一路# lí sī A-lóo ê.




小等一下，
Sió-tán --tsi̍t-ē,

阿魯的死誠實佮我無關係喔！
 A-lóo ê sí tsiânn-si̍t kah guá bô kuan-hē --ooh!




你真吵呢，
Lí tsin tshá --neh,

咧踅踅唸唸啥啦。
 leh se̍h-se̍h-liām liām sánn --lah.




吉川阿媽為著in兜阿魯的代誌欲來共我罵啦。
Kiat-tshuan a-má uī-tio̍h in tau A-lóo ê tāi-tsì beh lâi kā guá mā --lah.




#一路#啊，
#一路# --ah, 

毋是按呢生啦！
m̄ sī án-ne-senn --lah!




遮無人啊。
Tsia bô lâng --ah. 

我無時間陪你這个飯桶佇遮答喙鼓啦！
Guá bô sî-kan puê lí tsit ê pn̄g-tháng tī tsia tap-tshuì-kóo --lah!




敢講吉川阿媽你已經。
Kám kóng Kiat-tshuan a-má lí í-king.




這哪有啥物好奇怪的，
Tse ná ū siánn-mih hó kî-kuài--ê, 

食到這个歲矣，
tsia̍h kàu tsit ê huè --ah,

目睭瞌瞌。
 ba̍k-tsiu khueh-khueh.




目睭瞌瞌就是死翹翹矣！
Ba̍k-tsiu khueh-khueh tiō sī sí-khiàu-khiàu --ah!




#一路#！
#一路#! 

這種代誌，
Tsit tsióng tāi-tsì, 

就算講講耍笑，
tiō sǹg kóng kóng-sńg-tshiò, 

嘛足不應該的喔！
mā tsiok put ing-kai--ê --ooh!




人誠實死矣啦，
Lâng tsiânn-si̍t sí --ah --lah, 

這馬變做魔神仔佇遮啦。
tsit-má piàn-tsò môo-sîn-á tī tsia --lah.




Hooh！
Hooh! 

你閣烏白講，
Lí koh oo-pe̍h kóng,

我欲去共阿母講啦。
 guá beh khì kā a-bú kóng --lah.




啊？
Ah? 

欲按怎啦，
Beh án-tsuánn --lah, 

阿母一定會共我罵死的啦。
a-bú it-tīng ē kā guá mā--sí --ê --lah.

死就死矣嘛，
 Sí tō sí --ah --mah,

來揣我欲創啥？
 lâi tshuē guá beh tshòng siánn?




其實我是來拜託你，
Kî-si̍t guá sī lâi pài-thok --lí, 

收留阿魯的狗仔囝啦，
siu-liû A-lóo ê káu-á-kiánn --lah, 

干焦賰伊一隻，
kan-na tshun i tsi̍t tsiah, 

足可憐的，
tsiok khó-liân--ê, 

我拜託你飼伊啦。
guá pài-thok lí tshī --i --lah.




吉川阿媽，
Kiat-tshuan a-má, 

你嘛#幫幫忙#，
lí mā #幫幫忙#, 

我家己都無法度照顧家己矣，
guá ka-kī to bô-huat-tōo tsiàu-kòo ka-kī --ah,

欲按怎照顧狗仔囝啦！
 beh án-nuá tsiàu-kòo káu-á-kiánn --lah!




予我姑情一下都袂用得，
Hōo guá koo-tsiânn --tsi̍t-ē to buē-īng-tit,

是毋？
 sī --m̄?




毋通共囡仔擲予囡仔啦。
M̄-thang kā gín-á tàn hōo gín-á --lah.




唉！
Haih! 

毋管按怎，
M̄-kuán án-tsuánn, 

你攏毋答應，
lí lóng m̄ tah-ìng, 

是毋？
sī --m̄?




#一路#啊！
#一路# --ah!




啊娘喂。
Ah-niâ-uê.




娘啥物啦！
Niâ siánn-mi̍h --lah! 

一透早就無啥物正經啦，
Tsi̍t thàu-tsá tō bô siánn-mih tsìng-king --lah,

講話愛有站節啦，
kóng-uē ài ū tsām-tsat --lah,

練啥物痟話。
liān siánn-mih siáu uē.




喂！
Ueh!

#一路#啊，
 #一路# --ah, 

按呢我會足歹勢的呢，
án-ne guá ē tsiok pháinn-sè--ê --neh, 

因為這吉川阿媽當時欲掣起來，
in-uī tse Kiat-tshuan a-má tang-sî beh tshuah --khí-lâi, 

攏袂有人感覺奇怪啊！
lóng buē ū lâng kám-kak kî-kuài --ah!




袂歹勢啦，
Bē pháinn-sè --lah, 

就有影死矣啊。
tō ū-iánn sí --ah --ah.




乎！
Honnh!

你閣講這種話！
 Lí koh kóng tsit tsióng uē!




伊誠實變做魔神仔來咱兜，
I tsiânn-si̍t piàn-tsò môo-sîn-á lâi lán tau,

叫我照顧阿魯的囝啊。
 kiò guá tsiàu-kòo A-lóo ê kiánn --ah.




來咱兜！
Lâi lán tau!




著啊，
Tio̍h --ah, 

這馬坐佇咧阿公你邊仔喔。
tsit-má tsē tī-leh a-kong lí pinn--á --ooh.




啊！
Ah!




#一路#啊！
#一路# --ah!




啊哈哈！
Ah ha ha!

你看恁阿公遐爾認真的表情啦。
 Lí khuànn lín a-kong hiah-nī līn-tsin ê piáu-tsîng --lah.




阿爸你莫遮爾戇啦，
A-pah lí mài tsiah-nī gōng --lah,

遮爾簡單就予騙去。
 tsiah-nī kán-tan tō hōo phiàn--khì.




喔！
Ooh! 

阿公規雙手攏是雞母皮，
A-kong kui siang-tshiú lóng sī ke-bú-phê,

證明阿公的皮膚猶閣是活的喔。
 tsìng-bîng a-kong ê phê-hu ah-koh sī ua̍h--ê --ooh.




花田太太，
Hue-tiân thài-thài,

花田太太。
 Hue-tiân thài-thài.




來矣，
Lâi --ah,

來矣啦。
 lâi --ah --lah.




花田太太，
Hua-tiân thài-thài, 

我共你講喔。
guá kā lí kóng --ooh.




吉、吉川阿媽死去矣！
Kiat, Kiat-tshuan a-má sí--khì --ah! 

誠實的抑假的啦！
Tsiânn-si̍t--ê ia̍h ké--ê --lah!




我就講咩。
Guá tō kóng --meh.




你真正有看著吉川阿媽的靈魂，
Lí tsin-tsiànn ū khuànn-tio̍h Kiat-tshuan a-má ê lîng-hûn, 

是毋？
sī --m̄?




嘿啊，
Hennh --ah, 

是誠實的。
sī tsiânn-si̍t--ê.




烏白講！
Oo-pe̍h kóng!




我才無咧！
Guá tsiah bô --leh.




你烏白講啦！
Lí oo-pe̍h kóng --lah!




莫閣摃矣啦，
Mài koh kòng --ah --lah, 

足疼的呢！
tsiok thiànn--ê --neh!

莫閣拍矣啦！
 Mài koh phah --ah --lah!




𠢕早！
Gâu-tsá! 

嘿啊恁是咧創啥物？
Heh ah lín sī leh tshòng siánn-mi̍h?




山、山崎老師。
San, San-kî lāu-su.




恁兩个是按怎，
Lín nn̄g ê sī án-nuá, 

哪會透早就咧冤家？
ná ē thàu-tsá tō leh uan-ke?




𠢕早！
Gâu-tsá!




阿肥！
A-puî! 

敢共我摃！
Kánn kā guá kòng!      


  

好矣好矣，
Hó --ah hó --ah, 

嘛較差不多咧，
mā khah tsha-put-to --leh, 

毋通冤甲按呢，
m̄-thang uan kah án-ne, 

唅！
hannh!




你竟然害我佇咧山崎老師面頭前無面子。
Lí kìng-liân hāi guá tī-leh San-kî lāu-su bīn-thâu-tsîng bô bīn-tsú.




你遮爾䆀，
Lí tsiah-nī bái,

逐工攏嘛真無面子。
 ta̍k kang lóng mā tsin bô bīn-tsú.




予我死死的啦。
Hōo guá sí-sí--ê --lah.




啥物啊！
Siánn-mi̍h --ah! 

想欲死喔，
Siūnn-beh sí --ooh, 

無遐爾簡單啦，
bô hiah-nī kán-tan --lah,

莫想講等你死了後，
 mài siūnn-kóng tán lí sí liáu-āu,

就會用得叫我做這做彼喔，
 tō ē-īng-eh kiò guá tsò tse tsò he --ooh, 

莫閣眠夢矣啦！
mài koh bîn-bāng --ah --lah!




這講起來應該算是時辰到矣啦，
Tse kóng --khí-lâi ing-kai sǹg sī sî-sîn kàu --ah --lah,

已經八十八歲矣啊！
 í-king peh-tsa̍p-peh huè --ah --ah!




今仔日透早乎，
Kin-á-ji̍t thàu-tsá --honnh, 

佮伊鬥陣做運動的阿媽，
kah i tàu-tīn tsò ūn-tōng ê a-má, 

來接伊的時陣發現的呢！
lâi tsiap --i ê sî-tsūn huat-hiān --ê --neh!




著啊，
Tio̍h --ah, 

老阿媽家己一个人蹛。
lāu a-má ka-kī tsi̍t ê lâng tuà.




聽講敢若有啥物親情的款，
Thiann-kóng kán-ná ū siánn-mih tshin-tsiânn ê khuán, 

猶毋過身軀邊干焦有阿魯留落來的狗仔囝爾爾啦。
iáu-m̄-koh sin-khu-pinn kan-na ū A-lóo lâu --lo̍h-lâi ê káu-á-kiánn niā-niā --lah.




啊狗仔囝欲按怎唅？
Ah káu-á-kiánn beh án-nuá --hannh?




有人欲共伊飼乎，
Ū lâng beh kā i tshī --honnh, 

是上好的啊！
sī siōng hó--ê --ah!




你感覺啥款啊？
Lí kám-kak siánn-khuán --ah?




啊？
Ah?




就是#一路#講的代誌啊。
Tiō sī #一路# kóng ê tāi-tsì --ah.




應該是拄仔好的款啦。
Ing-kai sī tú-á-hó ê khuán --lah.

啊人咧講弄假成真，
 Ah lâng leh kóng lāng ké sîng tsin, 

啊毋捌聽？
ah m̄ bat thiann?




阿媽，
A-má, 

今仔日是你的喪禮呢，
kin-á-ji̍t sī lí ê song-lé --neh, 

你毋去參加，
lí m̄ khì tsham-ka, 

走來阮遮，
tsáu lâi gún tsia,

按呢敢好？
án-ne kám hó?




無要緊啦，
Bô iàu-kín --lah, 

橫直已經到火葬場矣，
huînn-ti̍t í-king kàu hué-tsòng-tiûnn --ah, 

我無想欲看著家己予人燒，
guá bô siūnn-beh khuànn-tio̍h ka-kī hōo lâng sio, 

而且我閣有閣較重要的代誌。
lî-tshiánn guá koh ū koh-khah tiōng-iàu ê tāi-tsì.




又閣來矣，
Iū-koh lâi --ah, 

你是大人呢，
lí sī tuā-lâng --neh,

竟然嚇驚一个囡仔，
 kìng-liân hennh-kiann tsi̍t ê gín-á,

按呢敢著？
 án-ne kám tio̍h?

你莫想講你按呢，
 Lí mài siūnn-kóng lí án-ne, 

我就會乖乖仔聽你的話喔。
guá tō ē kuai-kuai-á thiann lí ê uē --ooh.

阿媽，
 A-má, 

你聽予斟酌喔，
lí thiann hōo tsim-tsiok --ooh, 

我頭殼頂這九針，
guá thâu-khak-tíng tsit káu tsiam, 

毋是用來嚇人的喔！
m̄ sī iōng-lâi hánn--lâng--ê --ooh!




#一路#！
#一路#！




好啦，
Hó --lah, 

我知影，
guá tsai-iánn, 

等我阿爸轉來，
tán guá a-pah tńg--lâi, 

我才佮伊參詳看覓咧！
guá tsiah kah i tsham-siông khuànn-māi --leh!




敢誠實的？
Kám tsiânn-si̍t--ê?

多謝你，
To-siā --lí,

#一路#，
 #一路#, 

我會記得你的恩情啊。
guá ē-kì-tit lí ê un-tsîng --ah.




欲替彼隻狗仔揣著主人，
Beh thè hit tsiah káu-á tshuē-tio̍h tsú-lâng,

我看足困難的喔。
 guá khuànn tsiok khùn-lân--ê --ooh.




哎啊，
Aih-ah, 

叫啥人飼攏無要緊啦，
kiò siánn-lâng tshī lóng bô iàu-kín --lah,

猶毋過乎，
 iáu-m̄-koh --honnh,

千萬毋通交予花田啦。
 tshian-bān m̄-thang kau hōo Hua-tiân --lah.




一點仔就無毋著，
Tsi̍t-tiám-á tō bô m̄-tio̍h, 

彼隻狗仔遐爾細隻乎，
hit tsiah káu-á hiah-nī sè tsiah --honnh, 

我看乎一定會予#一路#活活共變死啦。
guá khuànn --honnh it-tīng ē hōo #一路# ua̍h-ua̍h kā pìnn--sí --lah.




就算講無予變死乎，
Tō sǹg kóng bô hōo pìnn--sí --honnh, 

in兜遐爾仔散乎，
in tau hiah-nī-á sàn --honnh, 

飼人就無才調矣，
tshī lâng tō bô tsâi-tiāu --ah,

啊你閣想欲飼狗喔。
 ah lí koh siūnn-beh tshī káu --ooh. 




講這啥物痟話啊！
Kóng tse siánn-mih siáu uē --ah!




啊老的啊，
Ah lāu--ê --ah,

較鎮靜一點啊啦！
 khah tìn-tsīng --tsi̍t-tiám --ah --lah!




我講予你鼻芳一下啦，
Guá kóng hōo lí phīnn-phang --tsi̍t-ē --lah, 

阮兜這馬至少乎，
gún tau tsit-má tsì-tsió --honnh,

有飼一百隻的鳥鼠！
 ū tshī tsi̍t-pah tsiah ê niáu-tshí!




哈哈哈，算你𠢕，哈哈哈。
Ha ha ha, sǹg lí gâu, ha ha ha.




早若知，
Tsá nā tsai, 

我就留落來顧厝矣。
guá tō lâu --lo̍h-lâi kòo-tshù --ah.




我嘛是。
Guá mā sī.




喂！
Ueh! 

#一路#啊，
#一路# --ah, 

阿爸轉來矣啦，
a-pah tńg--lâi --ah --lah, 

共鹽提予我啦。
kā iâm the̍h hōo guá --lah.

#一路#，
 #一路#,

明仔載就共彼隻細隻狗仔牽轉來。
 bîn-á-tsài tō kā hit tsiah sè tsiah káu-á khan --tńg-lâi.

不管逐家按怎講啦，
 Put-kuán ta̍k-ke án-tsuánn kóng --lah,

攏愛予伊變做是咱花田財團的一份子！
 lóng ài hōo i piàn-tsò sī lán Hua-tiân tsâi-thuân ê tsi̍t-hūn-tsú!

伊的名就叫做花田#二路#，
 I ê miâ tō kiò-tsò Hua-tiân #二路#,

是咱花田家的第二囝！
 sī lán Hua-tiân ka ê tē-lī kiánn!




來喔，
Lâi --ooh,

狗仔囝。
 káu-á-kiánn.




Uannh uannh uannh。
Uannh uannh uannh.

#一路#，
 #一路#,

無看著呢。
 bô khuànn-tio̍h --neh.




揣較斟酌的啊！
Tshuē khah tsim-tsiok --ê --ah.




哎唷！
Aih-ioh! 

彼隻狗仔已經無佇咧矣啦。
Hit tsiah káu-á í-king bô tī-leh --ah --lah.




啥？
Siánn?




典禮結束了後，
Tián-lé kiat-sok liáu-āu, 

in的親情講無想欲共人惹麻煩，
in ê tshin-tsiânn kóng bô siūnn-beh kā lâng liá mâ-huân,

就共狗送走矣啊！
 tō kā káu sàng-tsáu --ah --ah!




送去佗位咧？
Sàng khì tó-uī --leh?




我嘛毋知影呢。
Guá mā m̄ tsai-iánn --neh.




#一路#，
#一路#, 

好矣未啦？
hó --ah --buē --lah?




衛生所？
Uē-sing-sóo?




無毋著，
Bô m̄-tio̍h, 

你緊去接伊，
lí kín khì tsiap --i, 

啊若無伊會#安樂死#喔！
ah nā-bô i ē #安樂死# --ooh!




啥物是#安樂死#？
Siánn-mi̍h sī #安樂死#?

會疼無？
 Ē thiànn --bô?




疼是袂疼啦，
Thiànn sī bē thiànn --lah, 

猶毋過伊會死啊！
iáu-m̄-koh i ē sí --ah!




袂疼喔，
Buē thiànn --ooh, 

害我掣一下。
hāi guá tshuah --tsi̍t-ē.




啥貨啊！
Siánn-hè --ah! 

會死呢！
Ē sí --neh! 

你莫拖拖沙沙，
Lí mài thua-thua-sua-sua, 

你緊去啦！
lí kín khì --lah!




我哪有拖拖沙沙啦！
Guá ná ū thua-thua-sua-sua --lah! 

屎就猶未放好，
Sái tō ah-bē pàng hó, 

我是欲按怎去啦，
guá sī beh án-nuá khì --lah,

人這馬當咧便所呢，
 lâng tsit-má tng-leh piān-sóo --neh,

你莫閣催矣啦！
 lí mài koh tshui --ah --lah!




萬不二伊若佇咧你想的時陣去予人注射欲按怎？
Bān-put-jī i nā tī-leh lí siūnn ê sî-tsūn khì hōo lâng tsù-siā beh án-tsuánn?




注射，你拄才閣講袂疼。
Tsù-siā, lí tú-tsiah koh kóng buē thiànn.




橫直乎，
Huînn-ti̍t --honnh, 

袂用得予伊按呢生死去啦，
bē-īng-eh hōo i án-ne-senn sí --khì --lah, 

伊是阿魯拚性命換來的，
i sī A-lóo piànn sìnn-miā uānn--lâi-ê,

你應該上清楚啊！
 lí ing-kai siōng tshing-tshó --ah! 

你閣咧躊躇啥貨啊？
Lí koh leh tiû-tû siánn-hè --ah?




看起來你已經知影矣，
Khuànn --khí-lâi lí í-king tsai-iánn --ah, 

按呢你就緊去衛生所啊！
án-ne lí tō kín khì uē-sing-sóo --ah!




謼！
Hooh! 

差一點仔就予你騙去矣！
Tsha tsi̍t-tiám-á tō hōo lí phiàn--khì --ah!

莫閣講矣啦，
 Mài koh kóng --ah --lah, 

阿媽，
a-má, 

你欲去家己去！
lí beh khì ka-kī khì!




#一路#，
#一路#, 

你猶未放出來是毋？
lí ah-bē pàng --tshut-lâi sī --m̄?




In才袂插我咧，
In tsiah buē tshap --guá --leh,

因為in攏看袂著我，
 in-uī in lóng khuànn-bē-tio̍h guá, 

我才會來拜託你啊！
guá tsiah ē lâi pài-thok --lí --ah!




我才無愛去咧，
Guá tsiah bô ài khì --leh, 

我上討厭注射啊。
guá siōng thó-ià tsù-siā --ah.




你是查埔囡仔呢，
Lí sī tsa-poo gín-á --neh, 

哪會講這款話啊！
ná ē kóng tsit khuán uē --ah!




若按呢你家己去啊！
Nā án-ne lí ka-kī khì --ah!




猶毋過in看袂著我啊！
Iáu-m̄-koh in khuànn-bē-tio̍h guá --ah!




喂，
Ueh, 

你咧佮啥人講話啊？
lí teh kah siánn-lâng kóng-uē --ah?




吵死矣，
Tshá--sí --ah, 

恁嘛較恬咧。
lín mā khah tiām --leh.




害矣啦，
Hāi --ah --lah, 

去予人圍攻矣啦。
khì hōo lâng uî-kong --ah --lah.

我就共你講伊就愛另外關才會用得啦，
 Guá tiō kā lí kóng i tō ài līng-guā kuinn tsiah ē-īng-eh --lah, 

伊傷細隻，
i siunn sè tsiah, 

好啦，
hó --lah, 

只好按呢矣啦，
tsí-hó án-ne --ah --lah, 

啊？
ah?




哪會按呢飛去？
Ná ē án-ne pe--khì?




逐擺攏按呢，
Ta̍k pái lóng án-ne,

我才袂去予你騙去咧。
 guá tsiah bē khì hōo lí phiàn--khì --leh. 

只要我莫看你，
Tsí-iàu guá mài khuànn --lí, 

我就毋驚你矣啦。
guá tiō m̄ kiann --lí --ah --lah.




按呢就無辦法矣。
Án-ne tō bô pān-huat --ah.




#一路#，
#一路#, 

按怎矣？
án-tsuánn --ah? 

唅？
Hannh? 

無去矣！
Bô--khì --ah! 

是毋是閣落落去矣？
Sī m̄ sī koh lak --lo̍h--khì --ah?

#一路#！
 #一路#!




啊！
Ah!

我毋是佇咧跔便所，
 Guá m̄ sī tī-leh ku-piān-sóo, 

哪會去予人關佇咧櫳仔內啦？
ná ē khì hōo lâng kuainn tī-leh lông-á lāi --lah? 

可惡！
Khó-ònn!

吉川阿媽因為我無愛聽伊的話就按呢共我創治。
 Kiat-tshuan a-má in-uī guá bô ài thiann i ê uē tō án-ne kā guá tshòng-tī.




恁想欲按怎？
Lín siūnn-beh án-nuá? 

莫過來喔！
Mài kuè-lâi --ooh!

啊！
 Ah!




今仔日哪會按呢啦？
Kin-á-li̍t ná ē án-ne --lah? 

又閣是按怎啦？
Iū-koh sī án-tsuánn --lah? 

啊！
Ah!




我實在想攏無呢，
Guá si̍t-tsāi siūnn lóng bô --neh, 

啊你無代無誌哪會走入去櫳仔內啦？
ah lí bô-tāi-bô-tsì ná ē tsáu ji̍p-khì lông-á lāi --lah? 




我才想欲問你咧！
Guá tsiah siūnn-beh mn̄g --lí --leh! 

猶閣有，
Iáu-koh ū, 

你共我拍是啥物意思唅？
lí kā guá phah sī siánn-mih ì-sù --hannh?




我問你啦，
Guá mn̄g --lí --lah,

啊你走來衛生所是有啥物代誌啊？
 ah lí tsáu lâi uē-sing-sóo sī ū siánn-mih tāi-tsì --ah?




唅？
Hannh? 

你講遮就是衛生所喔？
Lí kóng tsia tiō sī uē-sing-sóo --ooh? 

Huh，
Huh, 

原來是按呢喔，
guân-lâi sī án-ne --ooh, 

阿媽實在有夠𠢕的。
a-má si̍t-tsāi ū-kàu gâu--ê. 

我來衛生所乎，
Guá lâi uē-sing-sóo --honnh, 

確實是有代誌啦，
khak-si̍t sī ū tāi-tsì --lah, 

猶毋過恁聽予好喔，
iáu-m̄-koh lín thiann hōo hó --ooh,

我袂予恁共我注射的喔！
 guá buē hōo lín kā guá tsù-siā--ê --ooh!




今你也無破病啊，
Tann lí iā bô phuà-pēnn --ah, 

是欲按怎共你注射啦？
sī beh án-nuá kā lí tsù-siā --lah?




你講的是誠實的乎？
Lí kóng--ê sī tsiânn-si̍t--ê --honnh?




當然嘛是誠實的！
Tong-liân mā sī tsiânn-si̍t--ê! 

你來衛生所到底有啥物代誌啊？
Lí lâi uē-sing-sóo tàu-té ū siánn-mih tāi-tsì --ah?




我欲來𤆬一隻狗仔轉去，
Guá beh lâi tshuā tsi̍t tsiah káu-á tńg--khì,

伊的名叫做#花田二路#，
i ê miâ kiò-tsò #花田二路#, 

伊的耳仔是烏色的，
i ê hīnn-á sī oo-sik --ê, 

看起來敢若戴一頂帽仔仝款。
khuànn --khí-lâi kán-ná tì tsi̍t tíng bō-á kāng-khuán.




喔！
Ooh!

彼隻狗仔囝是你的喔？
 Hit tsiah káu-á-kiánn sī lí ê --ooh?




你猶未予伊#安樂死#乎？
Lí iáu-bē hōo i #安樂死# --honnh?

應該猶閣會赴乎?
Ing-kai iáu-koh ē-hù --honnh?




當然嘛會赴，
Tong-liân mā ē-hù, 

只有野狗，
tsí-ū iá-káu, 

或者是逼不得已的，
hi̍k-tsiá sī pik-put-tit-í--ê, 

阮毋才會按呢做。
gún m̄-tsiah ē án-ne tsò.




哼！
Hngh! 

阿媽竟然共我騙！
A-má kìng-liân kā guá phiàn!




猶毋過彼隻狗已經無佇這个所在矣，
Iáu-m̄-koh hit tsiah káu í-king bô tī tsit ê sóo-tsāi --ah,

嘛毋知發生啥物代誌。
 mā m̄ tsai huat-sing siánn-mih tāi-tsì.




啥？
Siánn? 




啊突然間，
Ah tu̍t-jiân-kan, 

就有一个物件共𤆬走矣啊！
tō ū tsi̍t ê mi̍h-kiānn kā tshuā tsáu --ah --ah!




雖然毋是真確定啦，
Sui-jiân m̄ sī tsin khak-tīng --lah, 

猶毋過看起來敢若是一隻烏狗呢。
iáu-m̄-koh khuànn --khí-lâi kán-ná sī tsi̍t tsiah oo káu --neh.




啊！
Ah! 

一定是阿魯！
It-tīng sī A-lóo!




喂喂喂！
Ueh Ueh Ueh!

小等一下！
 Sió-tán --tsi̍t-ē!

猶袂使轉去！
 Iáu bē-sái tńg--khì! 

佇咧你猶袂曉照顧狗仔囝進前乎，
Tī-leh lí iáu bē-hiáu tsiàu-kòo káu-á-kiánn tsìn-tsîng --honnh, 

愛蹛遮好好仔學，
ài tuà tsia hó-hó-á o̍h,

袂使轉去！
 buē-sái tńg--khì!




啊！
Ah!

害我去予狗仔咬，
 Hāi guá khì hōo káu-á kā,

去予狗仔吠，
 khì hōo káu-á puī, 

閣去予彼兩个阿叔拍，
koh khì hōo hit nn̄g ê a-tsik phah, 

連屎嘛無放煞，
liân sái mā bô pàng suah,

攏是阿媽共我害的啦！
 lóng sī a-má kā guá hāi --ê --lah! 

吉川阿媽，
Kiat-tshuan a-má, 

我強欲予你氣死矣啦！
guá kiōng-beh hōo lí khì--sí --ah --lah!




#一路#，
#一路#,

真歹勢，
 tsin pháinn-sè, 

拄仔好相閃身啦。
tú-á-hó sio-siám-sin --lah.




你共我害甲遮爾悽慘，
Lí kā guá hāi kah tsiah-nī tshi-tshám, 

你欲按怎賠償我？
lí  beh án-nuá puê-siông --guá?




著啦，
Tio̍h --lah,

你提啥貨唅？
 lí the̍h siánn-hè --hannh?




這是衛生所的阿叔予我的。
Tse sī uē-sing-sóo ê a-tsik hōo --guá --ê.




按呢生真好啊！
Án-ne-senn tsin hó --ah!




閣敢講。
Koh kánn káng.




#一路#啊！
#一路# --ah!

無你是走佗去唅！
 Bô lí sī tsáu tó khì --hannh! 

你這个死囡仔！
Lí tsit ê sí gín-á! 

壯太一直咧揣你呢！
Tsòng-thài it-ti̍t leh tshē --lí --neh! 

啊你無代無誌咧便所煞無去，
Ah lí bô-tāi-bô-tsì leh piān-sóo suah bô--khì, 

是欲予人驚死是無？
sī beh hōo lâng kiann--sí sī --bô?

講甲你乎。
 Kóng kah lí --honnh.




足古錐的，
Tsiok kóo-tsui--ê, 

原來#一路#揣著狗仔囝。
guân-lâi #一路# tshuē-tio̍h káu-á-kiánn.




我的假喙齒咧？
Guá ê ké tshuì-khí --leh?




啊哈哈哈，
Ah ha ha ha, 

想袂到這隻狗仔看起來閣不止仔巧嘛！
siūnn-bē-kàu tsit tsiah káu-á khuànn --khí-lâi koh put-tsí-á khiáu --mah!




伊閣會聽人講話呢，
I koh ē thiann lâng kóng-uē --neh, 

著無？
tio̍h --bô? 

阿母。
A-bú.




著啊，
Tio̍h --ah, 

#二路#袂輸敢若是人仝款喔！
#二路# buē-su kán-ná sī lâng kāng-khuán --ooh!




哈哈！
Ha ha!

想袂到咱#二路#遮爾巧啦！
 Siūnn-bē-kàu lán #二路# tsiah-nī khiáu --lah! 

既然按呢乎，
Kì-liân án-ne --honnh, 

阿爸共你起一間狗厝好無啊？
a-pah kā lí khí tsi̍t king káu tshù hó --bô --ah?




猶毋過遮細隻，
Iáu-m̄-koh tsiah suè tsiah, 

先予伊踮咧厝內啦，
sing hōo i tiàm leh tshù-lāi --lah,

猶閣有邊仔乎，
 iáu-koh ū pinn--á --honnh,

愛共攢一間便所啦！
 ài kā tshuân tsi̍t king piān-sóo --lah!




啥物！
Siánn-mi̍h!

欲佇咧厝內起便所喔，
 Beh tī-leh tshù-lāi khí piān-sóo --ooh, 

當時？
tang-sî?




咱這馬馬上動手，
Lán tsit-má má-siōng tāng-tshiú, 

一切看我的，
it-tshè khuànn guá ê, 

阿爸是做木的喔！
a-pah sī tsò ba̍k--ê --ooh! 

恁共看覓一下，
Lín kā khuànn-māi --tsi̍t-ē, 

這台去予#一路#摃害的電視，
tsit tâi khì hōo #一路# kòng-hāi ê tiān-sī, 

來共內面清予清氣，
lâi kā lāi-bīn tshing hōo tshing-khì, 

就會當變做是#二路#的新厝矣喔！
tō ē-tàng piàn-tsò sī #二路# ê sin tshù --ah --ooh!




彼就是便所喔。
He tiō sī piān-sóo --ooh.




佇遮！
Tī tsia!




唅！
Hannh!

彼是貯餅的空盒仔嘛。
 He sī té piánn ê khang a̍p-á --mah.




無毋著！
Bô m̄-tio̍h! 

莫相就好。
Mài siòng tō hó.




謼！
Hooh! 

這算啥物木工啦！
Tse sǹg siánn-mih ba̍k-kang --lah! 

拜託咧，
Pài-thok --leh, 

好好仔起一間好無啦。
hó-hó-á khí tsi̍t king hó --bô --lah.




#一路#，
#一路#,

#二路#就拜託你矣喔。
 #二路# tiō pài-thok --lí --ah --ooh.

多謝你喔。
 To-siā --lí --ooh.




實在有夠討厭，
Si̍t-tsāi ū-kàu thó-ià, 

逐擺若欲便所的時陣，
ta̍k pái nā beh piān-sóo ê sî-tsūn,

就會去想著吉川阿媽彼个恐怖的面。
 tiō ē khì siūnn-tio̍h Kiat-tshuan a-má hit ê khióng-pòo ê bīn. 

毋是我啦！
M̄ sī guá --lah!




會做這款代誌無別人啦，
Ē tsò tsit khuán tāi-tsì bô pa̍t-lâng --lah, 

就干焦你爾爾啦，
tiō kan-na lí niā-niā --lah,

著無？
 tio̍h --bô? 

半暝仔擋袂牢去放的乎？
Puànn-mê-á tòng bē tiâu khì pàng --ê --honnh?




彼是#二路#的便所呢！
He sī #二路# ê piān-sóo --neh!




#二路#哪有可能放一箍屎遐大條啦！
#二路# ná ū khó-lîng pàng tsi̍t khoo sái hiah tuā tiâu --lah!




是按怎袂，
Sī án-nuá buē, 

伊遐爾𠢕食！
i hiah-nī gâu tsia̍h!




莫講矣啦，
Mài kóng --ah --lah, 

人佇咧食飯的時陣，
lâng tī-leh tsia̍h-pn̄g ê sî-tsūn,

莫講彼號#嗯嗯#的代誌嘛！
 mài kóng hit-lō #嗯嗯# ê tāi-tsì --mah! 




足討厭的呢！
Tsiok thó-ià --ê --neh!




就共你講毋是我啊！
Tiō kā lí kóng m̄ sī guá --ah!




佇佗啦佇佗位？
Tī tó --lah tī tó-uī?

阿公看覓就知是人放的抑是狗放的啦。
 A-kong khuànn-māi tō tsai sī lâng pàng--ê a̍h-sī káu pàng--ê --lah.

這是。
 Tse sī.




可惡啊！
Khó-ònn --ah! 

攏是吉川阿媽共我害的啦！
Lóng sī Kiat-tshuan a-má kā guá hāi --ê --lah!




哎唷！
Aih-ioh! 

阿爸！
A-pah! 

#一路#啊，
#一路# --ah, 

你這个死囡仔，
lí tsit ê sí gín-á,

你共我擋咧，
 lí kā guá tòng --leh, 

哪會使共代誌捒去死人遐啦！
ná ē-sái kā tāi-tsì sak khì sí-lâng hia --lah! 

足可惡的呢！
Tsiok khó-ònn --ê --neh!




阿公啊，
A-kong --ah, 

你是咧創啥啦？
lí sī leh tshòng siánn --lah?




阿公！
A-kong! 

啊！
Ah! 

足想欲吐的啦！
Tsiok siūnn-beh thòo --ê --lah!




哎唷，
Aih-ioh, 

阿公啊，
a-kong --ah,

較振作的啦！
 khah tsín-tsok --ê --lah!

哎唷！
 Aih-ioh!

