735 聖誕節禮物

兩个好球！
Nn̄g ê hó kiû!

#一路#，
#一路#, 

加油喔！
ka-iû --ooh!

加油！
Ka-iû! 

加油！
Ka-iû! 

加油！
Ka-iû!

啊！
Ah! 

壯太。
Tsòng-thài.

啊、啊、啊！
Ah, ah, ah!

線外！
Suànn-guā! 

線外！
Suànn-guā!

一个好球！
Tsi̍t ê hó kiû!

啊！
Ah! 

好得佳哉喔。
Hó-lit-ka-tsài --ooh.

歹勢，
Phái-sè, 

小麻煩一下好無？
sió mâ-huân --tsi̍t-ē hó --bô? 

啊！
Ah! 

是毋是？
Sī m̄ sī? 

呃？
Eh?

謼，
Hooh,

我咧！
 guá --leh! 

假影無看著喔，
Ké-iánn bô khuànn--tio̍h --ooh, 

是咧囂俳啥物啦！
sī leh hiau-pai siánn-mih --lah! 

#聖誕#禮物喔？
#聖誕# lé-bu̍t --ooh?

Mh！
Mh! 

阮爸爸講，
Gún pa-pa kóng, 

伊欲買野球的手套予我喔！
i beh bué iá-kiû ê tshiú-thò hōo --guá --ooh!

啊，
Ah, 

有夠讚的呢，
ū-kàu tsán --ê --neh, 

野球的手套！
iá-kiû ê tshiú-thò!

你是按怎啦？
Lí sī-án-nuá --lah? 

#一路#，
#一路#, 

你嘛有野球的手套啊！
lí mā ū iá-kiû ê tshiú-thò --ah! 

阮爸爸講伊希望有一个後生，
Gún pa-pa kóng i hi-bāng ū tsi̍t ê hāu-sinn, 

爸仔囝會用得鬥陣練球喔！
pē-á-kiánn ē-īng-eh tàu-tīn liān kiû --ooh!

壯太！
Tsòng-thài! 

你實在有夠幸福的呢！
Lí si̍t-tsāi ū-kàu hīng-hok --ê --neh!

毋是干焦我有啊！
M̄ sī kan-na guá ū --ah! 

聽講阿桂伊有#芭比娃娃#呢！
Thiann-kóng A-kuì i ū #芭比娃娃# --neh!

哈哈哈，
Ha ha ha, 

欲送阿桂#娃娃#喔？
beh sàng A-kuì #娃娃# --ooh? 

哎唷，
Aih-ioh, 

笑死人喔！
tshiò-sí-lâng --ooh!

按怎？
Án-nuá? 

袂用得喔？
Bē-īng-eh --ooh?

阮媽媽講，
Gún ma-ma kóng, 

伊若是有一个查某囝，
i nā-sī ū tsi̍t ê tsa-bóo-kiánn, 

伊希望in兩个會用得鬥陣做#娃娃#欲穿的衫。
i hi-bāng in nn̄g ê ē-īng-eh tàu-tīn tsò #娃娃# beh tshīng ê sann.

哈哈，
Ha ha, 

有夠讚的喔！
ū-kàu tsán --ê --ooh! 

#八八娃娃#。
#八八娃娃#.

是#芭比娃娃#啦！
Sī #芭比娃娃# --lah!

有夠欣羨你的liooh！
Ū-kàu him-siān --lí --ê --liooh!

你咧欣羨啥？
Lí leh him-siān sánn? 

你抑無佮意#娃娃#。
Lí iah bô kah-ì #娃娃#.

有夠欣羨的啦。
Ū-kàu him-siān --ê --lah.

阿桂，
A-kuì, 

#一路#伊是想欲挃#聖誕禮物#啦！
#一路# i sī siūnn-beh ti̍h #聖誕禮物# --lah! 

#一路#in兜的#聖誕禮物#，
#一路# in tau ê #聖誕禮物#, 

是規家伙仔干焦一份爾爾喔！
sī kui-kue-hué-á kan-na tsi̍t hūn niā-niā --ooh!

規家伙仔干焦一份？
Kui-ke-hué-á kan-na tsi̍t hūn?

無毋著！
Bô m̄-tio̍h! 

規家伙仔干焦一份！
Kui-ke-hué-á kan-na tsi̍t hūn!

按呢喔？
Án-ne --ooh?

猶毋過逐个攏嘛有想欲挃的物件，
Iah-m̄-koh ta̍k ê lóng mā ū siūnn-beh ti̍h ê mi̍h-kiānn, 

所以阮兜的#聖誕#禮物，
sóo-í gún tau ê #聖誕# lé-bu̍t, 

逐年攏嘛仝款，
ta̍k nî lóng mā kāng-khuán, 

就是#聖誕蛋糕#啦。
tiō sī #聖誕蛋糕# --lah.

#一路#！
#一路#! 

恁今年敢有可能買彩色電視機唅？
Lín kin-nî kám ū khó-lîng bué tshái-sik tiān-sī-ki --hannh?

曷知，
A̍h tsai, 

我逐工攏嘛真拍拚咧討啊，
guá ta̍k-kang lóng mā tsin phah-piànn leh thó --ah, 

一定閣是#蛋糕#啦！
it-tīng koh sī #蛋糕# --lah!

哈哈哈。
Ha ha ha.

原來是按呢啊。
Guân-lâi sī án-ne --ah.

恁若是同情我，
Lín nā-sī tông-tsîng --guá, 

就送予我彩色電視機啦！
tō sàng hōo guá tshái-sik tiān-sī-ki --lah!

哼！
Hngh! 

我才無感覺，
Guá tsiah bô kám-kak,

你有啥物好同情咧！
lí ū siánn-mih hó tông-tsîng --leh!

拜託咧，
Pài-thok --eh, 

我足可憐的呢！
guá tsiok khó-liân --ê --neh!

一點仔都袂。
Tsi̍t-tiám-á to bē.

無可憐嘛仝款愛予我禮物啦！
Bô khó-liân mā kāng-khuán ài hōo guá lé-bu̍t --lah!

我才無愛咧！
Guá tsiah bô ài --leh!

哼！
Hngh! 

有夠凍霜的啦！
Ū-kàu tàng-sng --ê --lah! 

彩色電視機啦，
Tshái-sik tiān-sī-ki --lah, 

彩色電視機，
tshái-sik tiān-sī-ki, 

彩色電視機，
tshái-sik tiān-sī-ki, 

我欲挃一个彩色電視機啦！
guá beh ti̍h tsi̍t ê tshái-sik tiān-sī-ki --lah!

謼，
Hooh, 

你有夠吵的呢，
lí ū-kàu tshá --ê --neh, 

我是一直想欲買一台洗衫機啦！
guá sī it-ti̍t siūnn-beh bé tsi̍t tâi sé-sann-ki --lah!

猶毋過咱兜已經有洗衫機矣啊！
Iah-m̄-koh lán tau í-king ū sé-sann-ki --ah --ah! 

欲揀就愛揀厝內無的物件啦！
Beh kíng tō ài kíng tshù-lāi bô ê mi̍h-kiānn --lah!

猶毋過彼台已經歹了了啊！
Iah-m̄-koh hit tâi í-king pháinn-liáu-liáu --ah! 

洗衫機是民生的必需品你知無？
Sé-sann-ki sī bîn-sing ê pit-su-phín lí tsai --bô?

啥物叫做民生的必需品？
Siánn-mih kiò-tsò bîn-sing ê pit-su-phín?

就是不管按怎乎，
Tō sī put-kuán án-tsuánn --honnh, 

一定需要的物件！
it-tīng su-iàu ê mi̍h-kiānn!

若按呢彩色電視機嘛是仝款啊！
Nā án-ne tshái-sik tiān-sī-ki mā sī kāng-khuán --ah! 

#二路#嘛有同意，
#二路# mā ū tông-ì, 

所以阮兩个人加起來有兩票。
sóo-í gún nn̄g ê lâng ka --khí-lâi ū nn̄g phiò.

你這个飯桶，
Lí tsit ê pn̄g-tháng, 

彼#二路#才袂想講愛啥物彩色的電視。
he #二路# tsiah buē siūnn kóng ài siánn-mih tshái-sik ê tiān-sī.

啥人講的？
Siánn-lâng kóng --ê? 

#二路#足想欲挃的！
#二路# tsiok siūnn-beh ti̍h --ê! 

著無？
Tio̍h --bô?

#二路#啊！
#二路# --ah! 

洗衫機較好，
Sé-sann-ki khah hó, 

著無唅？
tio̍h --bô --hannh?

我是想講乎，
Guá sī siūnn kóng --honnh, 

今年共#二路#買一領新被啦！
kin-nî kā #二路# bué tsi̍t  niá sin phē --lah!

阿爸，
A-pâ, 

袂用得買個人的用品啦！
buē-īng-eh bué kò-lîn ê iōng-phín --lah!

無毋著！
Bô m̄-tio̍h! 

袂用得買個人的用品。
Buē-īng-eh bué kò-lîn ê iōng-phín.

好啦！
Hó --lah! 

好啦！
Hó --lah! 

逐家鬥陣蓋就好矣。
Ta̍k-ke tàu-tīn kah tiō hó --ah.

誠害呢，
Tsiânn hāi --neh, 

彼是欲按怎蓋？
he sī beh án-nuá kah?

就是講嘛！
Tiō sī kóng --mah! 

可惡啊！
Khó-ònn --ah! 

#二路#，
#二路#, 

我看這遍喔又閣無希望矣啦，
guá khuànn tsit piàn --ooh iū-koh bô hi-bāng --ah --lah, 

我知影阿公想欲買一條棉被是無可能的代誌，
guá tsai-iánn a-kong siūnn-beh bué tsi̍t tiâu mî-phuē sī bô khó-lîng ê tāi-tsì, 

猶毋過洗衫機真有可能會買轉來喔！
iah-m̄-koh sé-sann-ki tsin ū khó-lîng ē bué --tńg-lâi --ooh! 

若是無繼續挐，
Nā-sī bô kè-sio̍k lû, 

阿爸一定會買予阿母。
a-pah it-tīng ē bué hōo a-bú. 

是欲按怎啦？
Sī beh án-nuá --lah? 

啊啊啊啊。
Ah ah ah ah. 

阿、阿叔仔，
A, a-tsik-á, 

歹勢喔，
pháinn-sè --ooh, 

你無要緊喔？
lí bô iàu-kín --ooh? 

阿叔仔，
A-tsik-á, 

敢愛共你叫救護車？
kám ài kā lí kiò kiù-hōo-tshia? 

敢愛？
Kám ài?

免啦免啦！
Bián --lah bián --lah! 

無要緊，
Bô iàu-kín, 

毋免叫救護車啦，
m̄-bián kiò kiù-hōo-tshia --lah, 

無遐嚴重啦！
bô hiah giâm-tiōng --lah!

唉唷，
Haih-ioh, 

好得佳哉，
hó-leh-ka-tsài, 

唅！
hannh! 

跤踏車歹去矣， 
Kha-ta̍h-tshia pháinn--khì--ah, 

我毋是刁工的啦，
guá m̄ sī thiau-kang --ê --lah, 

愛賠無？
ài pê --bô?

毋免啦，
M̄-bián --lah, 

無要緊，
bô iàu-kín, 

免賠啦！
bián pê --lah! 

是阿叔家己乎，
Sī a-tsik ka-tī --honnh, 

無注意毋才會按呢。
bô tsù-ì m̄-tsiah ē án-ne.

我有共你會過失禮矣，
Guá ū kā lí hē kuè sit-lé --ah, 

敢會用得轉去矣？
kám ē-īng-eh tńg--khì --ah? 

啊這。 
Ah tse.

啊，
Ah, 

哎啊！
aih-ah! 

啊！
Ah! 

啊！
Ah!

啊，
Ah,

你應該愛去看醫生呢！
lí ing-kai ài khì khuànn i-sing --neh!

免啦，
Bián --lah, 

無要緊，
bô iàu-kín, 

無遐爾仔嚴重，
bô hiah-nī-á giâm-tiōng, 

唉，
haih, 

足害的，
tsiok hāi --ê, 

我一定愛趕緊將彼个共送出去，
guá it-tīng ài kuánn-kín tsiòng hit ê kā sàng --tshut-khì, 

啊歹勢，
ah pháinn-sè, 

我敢會使麻煩你替阿叔送這个物件唅？
guá kám ē-sái mâ-huân lí thè a-tsik sàng tsit ê mn̍gh-kiānn --hannh?

Mh！
Mh! 

你會跋倒我嘛愛負一半的責任，
Lí ē pua̍h-tó guá mā ài hū tsi̍t-puànn ê tsik-jīm, 

愛送去啥物所在唅？
ài sàng khì siánn-mih sóo-tsāi --hannh?

這喔，
Tse --ooh, 

是欲送予阮囝#貴人#，
sī beh sàng hōo gún kiánn #貴人#, 

#聖誕節#的#聖誕禮物#啦！
#聖誕節# ê #聖誕禮物# --lah!

唅！
Hannh! 

遮讚喔？
Tsiah tsán --ooh? 

#聖誕禮物#喔？
#聖誕禮物# --ooh? 

雖然這馬已經有一點仔破去矣，
Sui-liân tsit-má í-king ū tsi̍t-tiám-á phuà--khì --ah, 

猶毋過猶是足欣羨的呢！
iah-m̄-koh iah sī tsiok him-siān --ê --neh!

阮囝這个時陣，
Gún kiánn tsit ê sî-tsūn, 

應該佇咧國中的圖書館啦，
ing-kai tī-leh kok-tiong ê tôo-su-kuán --lah, 

啊，
ah, 

歹勢呢！
pháinn-sè --neh! 

愛麻煩你走一逝。
Ài mâ-huân lí tsáu --tsi̍t-tsuā.

啊，
Ah, 

袂啦、袂啦，
buē --lah, buē --lah, 

毋通按呢講，
m̄-thang án-ne kóng, 

猶毋過，
iah-m̄-koh, 

我猶是感覺你應該親手交予伊較好啦！
guá ah sī kám-kak lí ing-kai tshin-tshiú kau hōo i khah hó --lah!

啊哈哈，
Ah ha ha, 

本來應該是按呢做無毋著啦，
pún-lâi ing-kai sī án-ne tsò bô m̄-tio̍h --lah, 

猶毋過阮囝伊的個性就足倔強的，
iah-m̄-koh gún kiánn i ê kò-sìng tō tsiok khut-kiông --ê, 

其實阿叔是咧開麵店的啦，
kî-si̍t a-tsik sī leh khui mī tiàm --ê --lah, 

猶毋過我已經一年無轉去矣，
iah-m̄-koh guá í-king tsi̍t nî bô tńg--khì --ah, 

所以我驚伊無愛插我啦！
sóo-í guá kiann i bô ài tshap --guá --lah!

唅？
Hannh? 

你離家出走喔？
Lí lī-ka-tshut-tsáu --ooh?

啊哈，
Ah ha, 

啊就有淡薄仔無方便見面，
ah tō ū tām-po̍h-á bô hong-piān kìnn-bīn, 

哈哈哈。
ha ha ha.

啊，
Ah, 

恁的情形我無清楚啦，
lín ê tsîng-hîng guá bô tshing-tshó --lah, 

猶毋過你歸年無轉去，
iah-m̄-koh lí kui nî bô tńg--khì, 

敢若毋是真負責任的爸爸喔。
kán-ná m̄ sī tsin hū tsik-jīm ê pa-pa --ooh.

Mh，
Mh, 

你講的嘛無毋著。
lí kóng --ê mā bô m̄-tio̍h.

你放心啦！
Lí hòng-sim --lah! 

禮物我一定會替你送去予伊，
Lé-bu̍t guá it-tīng ē thè lí sàng khì hōo i, 

猶毋過伊敢會原諒你，
iah-m̄-koh i kám ē guân-liōng --lí, 

我就毋知影喔！
guá tiō m̄ tsai-iánn --ooh!

啊，
Ah, 

無要緊啦，
bô iàu-kín --lah, 

就拜託你矣啦乎。
tō pài-thok --lí --ah --lah --honnh.

歷史研究社的同學，
Li̍k-sú gián-kiù siā ê tông-o̍h, 

請恁去辦公室集合。
tshiánn lín khì pān-kong-sik tsi̍p-ha̍p.

著乎，
Tio̍h --honnh, 

差一點仔就袂記得矣，
tsha tsi̍t-tiám-á tiō buē-kì-eh --ah, 

遮就是阿肥in學校啊。
tsia tiō sī A-puî in ha̍k-hāu --ah.

弟弟啊，
Ti-ti --ah, 

弟弟你是啥人啊？
ti-ti lí sī siánn-lâng --ah? 

猶是小學生是無？
Iah sī sió-ha̍k-sing sī --bô?

啊我我我是#中山田#小學的學生啦！
Ah guá guá guá sī #Tiong-san-tiân# sió-ha̍k ê ha̍k-sing --lah!

啊你有代誌欲揣恁哥哥或者是恁姊姊是無？
Ah lí ū tāi-tsì beh tshuē lín ko-ko hi̍k-tsiá sī lín tsé-tsé sī --bô?

著著著著、無毋著。
Tio̍h tio̍h tio̍h tio̍h, bô m̄-tio̍h.

Mh，
Mh, 

若按呢幾年幾班叫做啥物名？
nā án-ne kuí nî kuí pan kiò-tsò siánn-mih miâ?

呃，
Eh, 

彼號，
hit-lō, 

呃，
eh, 

一年一班#花田德子#啦，
it nî it pan #Hua-tiân Tik-tsú# --lah, 

啊我就是。
ah guá tiō sī.

啊，
Ah, 

歹勢，
pháinn-sè, 

借問一下乎，
tsioh-mn̄g --tsi̍t-ē --honnh, 

你敢是一年一班的學生啊？
lí kám sī it nî it pan ê ha̍k-sing --ah?

是啊，
Sī --ah, 

對遮行啦。
uì tsia kiânn --lah.

喔，
Ooh, 

多謝你啦，
to-siā --lí --lah, 

我知影，
guá tsai-iánn, 

猶毋過阿肥啊， 
iah-m̄-koh A-puî --ah, 

啊毋是啦，
ah m̄ sī --lah,

我是講阮姊姊乎可能已經轉去矣嘛無一定喔。
guá sī kóng gún tse-tse --honnh khó-lîng í-king tńg--khì --ah mā bô it-tīng --ooh.

恁姊姊伊去予老師留落來矣喔。
Lín tse-tse i khì hōo lāu-su lâu --lo̍h-lâi --ah --ooh!

唅？
Hannh?

你走來遮是欲創啥啦？
Lí tsáu lâi tsia sī beh tshòng siánn --lah?

拜託咧，
Pài-thok --leh, 

你想講我咧愛來喔？
lí siūnn-kóng guá leh ài lâi --ooh?

彼个爛糊糊的袋仔是啥物啊？
Hit ê nuā-kôo-kôo ê tē-á sī siánn-mih --ah?

呃，
Eh, 

這是#聖誕禮物#liooh！
tse si #聖誕禮物# --liooh!

喂！
Eh! 

敢講、敢講是#強尼#？
Kám kóng, kám kóng sī #強尼#?

毋是啦，
M̄ sī --lah, 

是#貴人#啦！
sī #貴人# --lah!

你這个飯桶，
Lí tsit ê pūn-tháng, 

哪有叫#貴人#的#娃娃#！
ná ū kiò #貴人# ê #娃娃#!

你是咧講啥唅？
Lí sī leh kóng siánn --hannh?

當然是#聖誕#禮物啊，
Tong-liân sī #聖誕#lé-bu̍t --ah, 

今年絕對愛買#芭比#的查埔朋友#強尼#。
kin-nî tsua̍t-tuì ài bué #芭比# ê tsa-poo pîng-iú #強尼#.

袂用得買私人欲挃的物件，
Buē-īng-eh bué su-lîn bueh ti̍h ê mi̍h-kiānn, 

愛買彩色電視機。
ài bué tshái-sik tiān-sī-ki.

袂用啦！是#強尼#。
Buē-īng --lah! Sī #強尼#.

彩色電視機！
Tshái-sik tiān-sī-ki!

#強尼#！
#強尼#!

彩色電視機！
Tshái-sik tiān-sī-ki!

#強尼#！
#強尼#!

花田啊，
Hua-tiân --ah, 

恁兜若是有啥物代誌，
lín tau nā-sī ū siánn-mih tāi-tsì, 

你會使轉去矣啦。
lí ē-sái tńg--khì --ah --lah.

無啦，
Bô --lah, 

無代誌啦。
bô tāi-tsì --lah.

若無代誌就好啦，
Nā bô tāi-tsì tiō hó --lah, 

猶閣有毋通喝甲大細聲。
iah-koh ū m̄-thang huah kah tuā-sè-siann.

是。
Sī. 

攏是你害的，
Lóng sī lí hāi --ê, 

你來欲創啥，
lí lâi beh tshòng siánn, 

緊轉去啦！
kín tńg--khì --lah!

我有重要的代誌，
Guá ū tiōng-iàu ê tāi-tsì, 

欲來恁學校的圖書館啦！
beh lâi lín ha̍k-hāu ê tôo-su-kuán --lah!

是按怎欲去圖書館啊，
Sī-án-nuá beh khì tôo-su-kuán --ah, 

厝內的書你連反都無反過。
tshù-lāi ê tsu lí liân píng to bô píng--kuè.

我愛共這份禮物，
Guá ài kā tsit hūn lé-bu̍t, 

提予一个叫做#貴人#的人，
the̍h hōo tsi̍t ê kiò-tsò #貴人# ê lâng, 

伊佇咧圖書館。
i tī-leh tôo-su-kuán.

#貴人#？
#貴人#? 

是書店喔？
Sī tsu-tiàm --ooh?

毋是，
M̄ sī, 

是麵店。
sī mī-tiàm.

書店是伊的外號，
Tsu-tiàm sī i ê guā-hō, 

#中島貴人#，
#中島貴人#, 

圖書館敢若是伊的仝款。
tôo-su-kuán kánn-ná sī i ê kāng-khuán.

著，
Tio̍h, 

就是彼个人啦。
tiō sī hit ê lâng --lah!

你咧創啥啦，
Lí leh tshòng sánn --lah, 

會疼呢！
ē thiànn --neh!

花田啊！
Hua-tiân --ah!

看著矣，
Khuànn--tio̍h --ah, 

佇遐。
tī hia.

佗一个啊？
Tó tsi̍t ê --ah?

就佇咧上內面啊，
Tō tī-leh siōng lāi-bīn --ah, 

書規疊的彼个，
tsu kui tha̍h ê hit ê, 

我共你𤆬到遮矣，
guá kā lí tshuā kàu tsia --ah, 

今仔日的代誌，
kin-á-li̍t ê tāi-tsì, 

你袂用得講出去喔！
lí bē-īng-eh kóng --tshut-khì --ooh!

你是講你袂曉寫，
Lí sī kóng lí buē-hiáng siá, 

去予留落來的代誌是無？
khì hōo lâu --lo̍h-lâi ê tāi-tsì sī --bô?

噓！
Si! 

你若是講出去，
Lí nā-sī kóng --tshut-khì, 

我就共你所做過的歹代誌攏總講出來。
guá tō kā lí sóo tsò--kuè ê pháinn tāi-tsì lóng-tsóng kóng --tshut-lâi.

彩色電視機。
Tshái-sik tiān-sī-ki.

#強尼#，
#強尼#, 

一定是我贏。
it-tīng sī guá iânn.

我嘛袂輸啦！
Guá mā bē su --lah! 

請問，
Tshiánn-mn̄g, 

你就是彼个個性倔強，
lí tiō sī hit ê kò-sìng khut-kiông, 

厝內咧開麵店仔，
tshù-lāi leh khui mī-tiàm-á, 

外號叫做書店的#貴人#著無？
guā-hō kiò-tsò tsu-tiàm ê #貴人# tio̍h --bô? 

我咧，
Guá --leh, 

你就是頂遍彼个假影無看著，
lí tiō sī tíng-piàn hit ê ké-iánn bô khuànn--tio̍h, 

無愛共阮抾球的討厭鬼嘛。
bô ài kā gún khioh kiû ê thó-ià-kuí --mah.

你是啥人啊？
Lí sī siánn-lâng --ah? 

由在你啦，
Iû-tsāi lí --lah, 

猶毋過遮是中學。
iah-m̄-koh tsia sī tiong-ha̍k.

我是木工阿大in的後生，
Guá sī ba̍k-kang A-tāi in ê hāu-sinn, 

叫做#一路#啦！
kiò tsò #一路# --lah! 

是恁爸爸拜託我來揣你的啦！
Sī lín pa-pa pài-thok guá lâi tshē --lí --ê --lah!

阮爸爸？
Gún pa--pah?

嘿啊，
Hennh --ah, 

恁爸爸拜託我送這來予你，
lín pa-pa pài-thok guá sàng tse lâi hōo --lí, 

雖然外口看起來破糊糊，
sui-liân guā-kháu khuànn --khí-lâi phuà-kôo-kôo, 

猶毋過伊講這是欲送你的#聖誕禮物#喔！
iah-m̄-koh i kóng tse sī beh sàng lí ê #聖誕禮物# --ooh! 

呃？
Eh? 

呃你欲去佗位啦？
Eh lí beh khì tó-uī --lah? 

謼，
Hooh, 

我是專工送禮物來的呢！
guá sī tsuan-kang sàng lé-bu̍t lâi --ê --neh! 

你的態度哪會遮爾無禮貌啦！
Lí ê thāi-tōo ná ē tsiah-nī bô lé-māu --lah! 

呃，
Eh, 

你毋就講話，
lí m̄ tiō kóng-uē, 

你若無愛挃我就欲提轉來矣喔！
lí nā bô ài ti̍h guá tiō beh the̍h --tńg-lâi --ah --ooh!

按呢就予你啊！
Án-ne tiō hōo --lí --ah!

可惡啊，
Khó-ònn --ah, 

有夠過分的呢！
ū-kàu kuè-hun --ê --neh! 

你毋通看貓咧無點喔！
Lí m̄-thang khuànn niau leh bô tiám --ooh! 

這是你的#聖誕禮物#啦，
Tse sī lí ê #聖誕禮物# --lah, 

我這馬囥佇咧你面頭前，
guá tsit-má khǹg tī-leh lí bīn-thâu-tsîng, 

你一定愛提轉去喔！
lí it-tīng ài the̍h tńg--khì --ooh! 

無禮貌！
Bô lé-māu! 

哼！
Hngh! 

伊有夠臭屁的呢！
I ū-kàu tshàu-phuì --ê --neh! 

有人想欲挃禮物閣提無咧！
Ū lâng siūnn-beh ti̍h lé-bu̍t koh the̍h bô --leh! 

Mh？
Mh? 

是伊呢，
Sī i --neh, 

唅，
hannh, 

伊無提出來，
i bô the̍h --tshut-lâi, 

謼，
hooh, 

實在接載伊袂牢啦！
si̍t-tsāi tsih-tsài i buē tiâu --lah! 

有影有倔強就著毋！
Ū-iánn ū khut-kiông tiō tio̍h m̄! 

謼，
Hooh, 

嘿外號叫書店的#貴人#，
heh guā-hō kiò tsu-tiàm ê #貴人#, 

你毋就講話，
li m̄ tiō kóng-uē, 

我是真無閒呢！
guá sī tsin bô-îng --neh! 

我嘛知影啦，
Guá mā tsai-iánn --lah, 

恁爸爸規年攏無轉去是有一點仔超過啦！
lín pa-pa kui nî lóng bô tńg--khì sī ū tsi̍t-tiám-á tshiau-kuè --lah!

你真正的目的到底是啥物唅？
Lí tsin-tsiànn ê bo̍k-tik tàu-té sī siánn-mih --hannh?

恁爸爸就拜託我來送禮物咧啊！
Lín pa-pa tō pài-thok guá lâi sàng lé-bu̍t --leh --ah!

莫閣講白賊啦！
Mài koh kóng-pe̍h-tsha̍t --lah!

我無講白賊，
Guá bô kóng-pe̍h-tsha̍t, 

伊佇咧三之橋遐共我拜託的啦！
i tī-leh Sam-tsi-kiô hia kā guá pài-thok --ê --lah!

佇咧三之橋共你拜託的，
Tī-leh Sam-tsi-kiô kā lí pài-thok --ê, 

哪有可能！
ná ū khó-lîng!

你若毋相信，
Lí nā m̄ siong-sìn, 

你就去三之橋遐看覓咧啊！
lí tō khì Sam-tsi-kiô hia khuànn-māi --eh --ah! 

凡勢恁爸爸猶閣佇咧遐。
Huān-sè lín pa-pa iah-koh tī-leh hia! 

呃，
Eh, 

啊恁兜毋是蹛佇咧三之橋附近，
ah lín tau m̄ sī tuà tī-leh Sam-tsi-kiô hù-kīn, 

你是按怎欲行遮爾遠轉去啊？
lí sī-án-ná beh kiânn tsiah-nī hn̄g tńg--khì --ah? 

山路無好行呢！
Suann-lōo bô hó kiânn --neh! 

你愛較注意的喔！
Lí ài khah tsù-ì --ê --ooh!

我對一年前開始，
Guá tuì tsi̍t nî tsîng khai-sí, 

就攏無行三之橋矣。
tō lóng bô kiânn Sam-tsi-kiô --ah.

啊？
Ah?

舊年#聖誕節#彼工，
Kū-nî #聖誕節# hit kang, 

阮爸爸伊，
gún pa-pa i, 

就是佇咧遐摔死矣。
tō sī tī-leh hia siak--sí --ah.

唅？
Hannh? 

摔死矣？
Siak--sí --ah? 

哪會閣是魔神仔？
Ná ē koh sī môo-sîn-á? 

逐擺攏去拄著這款代誌，
Ta̍k pái lóng khì tú-tio̍h tsit khuán tāi-tsì, 

哎唷，
aih-ioh, 

這馬是欲按怎啦，
tsit-má sī beh án-nuá --lah, 

哎唷，
aih-ioh, 

我毋管啦，
guá m̄-kuán --lah, 

橫直這份禮物，
huînn-ti̍t tsit hūn lé-bu̍t, 

你一定愛提去就著啊！
lí it-tīng ài the̍h khì tō tio̍h --ah! 

這是恁爸爸欲送予你的呢！
Tse sī lín pa-pa beh sàng hōo --lí --ê --neh! 

你一定愛提轉去啦！
Lí it-tīng ài the̍h tńg--khì --lah! 

緊提去！
Kín the̍h khì!

你莫烏白講啦！
Lí mài oo-pe̍h-kóng --lah! 

已經過身的人，
Í-king kuè-sin ê lâng, 

哪有可能會送禮物，
ná ū khó-lîng ē sàng lé-bu̍t, 

你莫閣踮咧遮鬧矣好無？
lí mài koh tiàm leh tsia nāu --ah hó --bô?

我知影你一定毋相信，
Guá tsai-iánn lí it-tīng m̄ siong-sìn, 

猶毋過我有法度佮魔神仔講話喔！
iah-m̄-koh guá ū huat-tōo kah môo-sîn-á kóng-uē --ooh!

莫閣騙人矣！
Mài koh phiàn --lâng --ah! 

我才毋相信啥物魔神仔，
Guá tsiah m̄ siong-sìn siánn-mih môo-sîn-á, 

啥物超能力，
siánn-mih tshiau-lîng-li̍k, 

彼種物件，
hit tsióng mi̍h-kiānn, 

只有佇咧尪仔冊猶閣有小說內底才有。
tsí-ū tī-leh ang-á-tsheh iah-koh ū sió-suat lāi-té tsiah ū.

啊！
Ah! 

你就當做是#聖誕老人#送予你的#聖誕禮物#，
Lí tō tòng-tsò sī #聖誕老人# sàng hōo lí ê #聖誕禮物#, 

按呢你會當收落來矣乎？
án-ne lí ē-tàng siu --lo̍h-lâi --ah --honnh? 

緊提去啦！
Kín the̍h khì --lah!

無需要！
Bô su-iàu! 

這个世界上根本就無#聖誕老人#，
Tsit ê sè-kài-siōng kun-pún tō bô #聖誕老人#, 

而且#聖誕節#是西方人慶祝基督出世的日子，
lî-tshiánn #聖誕節# sī se-hng lâng khìng-tsiok Ki-tok tshut-sì ê li̍t-tsí, 

別人生日，
pa̍t-lâng sinn-li̍t, 

我收啥物禮物？
guá siu siánn-mih lé-bu̍t?

你有夠囉嗦的呢！
Lí ū-kàu lo-so --ê --neh! 

管待伊啥物人生日，
Kuán-thāi i siánn-mih-lâng sinn-li̍t, 

只要是可喜可賀的日子就好矣！
tsí-iàu sī khó-hí-khó-hō ê li̍t-tsí tiō hó --ah!

對你是可喜可賀，
Tuì lí sī khó-hí-khó-hō, 

猶毋過對我來講阮爸爸做忌彼工就是#聖誕節#，
iah-m̄-koh tuì guá lâi kóng gún pa-pa tsò-khī hit kang tō sī #聖誕節#,

你莫閣倚來矣！
lí mài koh uá --lâi --ah! 

我共你講！
Guá kā lí kóng!

我強欲掠狂矣啦！
Guá kiōng-beh lia̍h-kông --ah --lah! 

有夠害的啦！
Ū-kàu hāi --ê --lah! 

刁工假影做發生意外，
Thiau-kang ké-iánn tsò huat-sing ì-guā, 

予我來做歹人，
hōo guá lâi tsò pháinn-lâng, 

然後才閣叫我替你做代誌。
liân-āu tsiah koh kiò guá thè lí tsò tāi-tsì.

啊，
Ah, 

歹勢啦，
pháinn-sè --lah, 

#一路#，
#一路#, 

實在無法度直接共你開喙，
si̍t-tsāi bô-huat-tōo ti̍t-tsiap kā lí khui-tshuì, 

我是驚咧講你會拒絕我。
guá sī kiann --eh kóng lí ē kū-tsua̍t --guá.

當然嘛會拒絕你啊！
Tong-liân mā ē kū-tsua̍t --lí --ah!

猶毋過咱這馬應該是坐仝一隻船的啊！
Iah-m̄-koh lán tsit-má ing-kai sī tsē kāng tsi̍t tsiah tsûn --ê --ah!

莫閣講矣！ 
Mài koh kóng --ah! 

我欲落船矣啦！
Guá beh lo̍h-tsûn --ah --lah!

呃。
Eh.

阿叔啊，
A-tsik --ah, 

你佗一工毋死，
lí tó tsi̍t kang m̄ sí, 

哪會專工欲揀#聖誕節#彼工死啦？
ná ē tsuan-kang beh kíng #聖誕節# hit kang sí --lah?

呃，
Eh, 

這是因為。
tse sī in-uī.

雖然講#貴人#毋是真好鬥陣，
Sui-jiân kóng #貴人# m̄ sī tsin hó tàu-tīn, 

猶毋過我感覺伊足可憐的，
iah-m̄-koh guá kám-kak i tsiok khó-liân --ê, 

對伊來講，
tuì i lâi kóng, 

根本就無#聖誕節#啊。
kun-pún tiō bô #聖誕節# --ah.

你講了無毋著，
Lí kóng-liáu bô m̄-tio̍h, 

就算講死矣，
tō sǹg kóng sí --ah, 

我嘛是猶閣咧拖累伊，
guá mā sī iah-koh leh thua-luī --i, 

佇咧舊年的#聖誕節#，
tī-leh kū-nî ê #聖誕節#, 

我將麵送完了後，
guá tsiong mī sàng-uân liáu-āu, 

我就順紲去提我已經訂好的禮物，
guá tō sūn-suà khì the̍h guá í-king tīng hó ê lé-bu̍t, 

結果佇咧我轉去的路上，
kiat-kó tī-leh guá tńg--khì ê lōo-siōng, 

忽然間煞落大雨，
hut-liân-kan suah lo̍h-tuā-hōo, 

因為買著禮物，
in-uī bué-tio̍h lé-bu̍t, 

所以我足歡喜的，
sóo-í guá tsiok huann-hí --ê, 

就敢若囡仔仝款，
tō kánn-ná gín-á kāng-khuán, 

心內想講欲較緊轉去咧，
sim-lāi siūnn kóng beh khah kín tńg--khì --eh, 

所以我騎了有較緊。
sóo-í guá khiâ-liáu ū khah kín. 

啊！
Ah! 

因為落雨天較滑，
In-uī lo̍h-hōo-thinn khah ku̍t, 

所以我就跋倒，
sóo-í guá tō pua̍h-tó, 

跋落橋跤，
pua̍h lo̍h kiô-kha, 

無偌久了後，
bô-guā-kú liáu-āu, 

就落雪矣！
tō lo̍h-seh --ah! 

雪愈落愈大，
Seh lú lo̍h lú tuā, 

一直等到第二工，
it-ti̍t tán kàu tē-jī kang, 

才有人發現我，
tsiah ū lâng huat-hiān --guá, 

猶毋過並無發現禮物。
iah-m̄-koh pīng bô huat-hiān lé-bu̍t.

哎唷！
Aih-ioh! 

阿叔，
A-tsik, 

你是按怎毋提予好勢啦，
lí sī-án-ná m̄ the̍h hōo hó-sè --lah, 

若按呢就會用得佇咧仝一个時間去予人發現矣！
nā án-ne tiō ē-īng-eh tī-leh kāng tsi̍t ê sî-kan khì hōo lâng huat-hiān --ah!

是啊！
Sī --ah! 

彼个時陣我應該提予好。
Hit ê sî-tsūn guá ing-kai the̍h hōo hó.

就是講meh！
Tō sī kóng --meh!

佇咧我死去了後，
Tī-leh guá sí--khì liáu-āu, 

#貴人#就敢若變一个人仝款，
#貴人# tō kánn-ná piàn tsi̍t ê lâng kāng-khuán, 

嘛漸漸疏遠伊的朋友，
mā tsiām-tsiām soo-uán i ê pîng-iú, 

猶毋過只要若會當將禮物交予阮囝，
iah-m̄-koh tsí-iàu nā ē-tàng tsiong lé-bu̍t kau hōo gún kiánn, 

我想伊一定會當了解我的心情，
guá siūnn i it-tīng ē-tàng liáu-kái guá ê sim-tsiânn, 

凡勢就會當像進前仝款遐爾仔活潑，
huān-sè tō ē-tàng tshiūnn tsìn-tsîng kāng-khuán hiah-nī-á hua̍t-phuat, 

這个禮物是#貴人#一直想欲挃的物件，
tsit ê lé-bu̍t sī #貴人# it-ti̍t siūnn-beh ti̍h ê mn̍gh-kiānn, 

所以拜託你，
sóo-í pài-thok --lí, 

一定愛交予伊，
it-tīng ài kau hōo i, 

按呢伊一定會當恢復元氣！
án-ne i it-tīng ē-tàng khue-ho̍k guân-khì!

我無愛矣啦，
Guá bô ài --ah --lah, 

欲送你家己提去送，
beh sàng lí ka-kī the̍h khì sàng, 

這還你，
tse hâinn --lí, 

歹勢乎，
pháinn-sè --honnh, 

無法度共你鬥相共。
bô-huat-tōo kā lí tàu-sann-kāng.

#一路#，
#一路#, 

我拜託你啦，
guá pài-thok --lí --lah, 

閣去送一擺好無？
koh khì sàng --tsi̍t-pái hó --bô?

我無法度啦！
Guá bô-huat-tōo --lah!

喂喂喂！
Ueh ueh ueh! 

你拄才共物件擲佇遐著無？
Lí tú-tsiah kā mi̍h-kiānn tàn tī hia tio̍h --bô? 

阿桑攏有看著矣喔，
A-sáng lóng ū khuànn--tio̍h --ah --ooh, 

你誠害呢！
lí tsiânn hāi --neh! 

哪會用得亂擲物件，
Ná ē-īng-eh luān tàn mi̍h-kiānn, 

一定愛共伊紮轉去喔！
it-tīng ài kā i tsah --tńg-khì --ooh! 

毋通袂記得呢！
M̄-thang buē-kì-eh --neh!

可惡啊in彼兩个爸仔囝實在是有夠挐的啦！
Khó-ònn --ah in hit nn̄g ê pē-á-kiánn si̍t-tsāi sī ū-kàu lû --ê --lah!

絕對是#強尼#。
Tsua̍t-tuì sī #強尼#.

袂用得，
Buē-īng-eh, 

一定是彩色電視機。
it-tīng sī tshái-sik tiān-sī-ki.

嗯，
Mh, 

無nooh！
bô --nooh! 

無nooh！
Bô --nooh! 

今年是釣篙，
Kin-nî sī tiò-ko, 

著無阿公啊？
tio̍h --bô A-kong --ah?

毋著！
M̄-tio̍h! 

毋著！
M̄-tio̍h! 

我欲挃一領我家己的被啦！
Guá beh ti̍h tsi̍t niá guá ka-kī ê phē --lah!

你看！
Lí khuànn! 

釣篙兩票呢！
Tiò-ko nn̄g phiò --neh!

討厭，
Thó-ià, 

明明應該是#強尼#。
bîng-bîng ing-kai sī #強尼#.

我拜託#聖誕老公公#愛送我彩色電視機。
Guá pài-thok #聖誕老公公# ài sàng guá tshái-sik tiān-sī-ki.

是釣篙啦，
Sī tiò-ko --lah, 

#聖誕老人#是阿爸的má-tsih的喔！
#聖誕老人# sī a-pah ê má-tsih --ê --ooh!

毋著，
M̄-tio̍h, 

我愛棉被啦！
guá ài mî-phē --lah!

彩色電視機。
Tshái-sik tiān-sī-ki.

恁是好未唅？
Lín sī hó --buē --hannh? 

恁逐家攏共我恬恬啦！
Lín ta̍k-ke lóng kā guá tiām-tiām --lah! 

恁想講啥人較大聲啥人就贏諾？
Lín siūnn kóng siánn-lâng khah tuā-siann siánn-lâng tiō iânn --hiooh? 

逐年攏欲搬一擺，
Ta̍k-nî lóng beh puann tsi̍t pái, 

啊恁是攏袂𤺪喔？
ah lín sī lóng buē siān --ooh? 

啊奇怪！
Ah kî-kuài! 

哎唷！
Aih-ioh! 

啊今彼袋是啥唅？
Ah tann hit tē sī siánn --hannh?

啊，
Ah, 

我咧！
guá --leh!

彼毋是#一路#一直提咧的袋仔嗎？
He m̄ sī #一路# it-ti̍t the̍h --eh ê tē-á --mah?

#一路#喔？
#一路# --ooh?

啊，
Ah, 

彼袋喔，
hit tē --ooh, 

是一个足挐的麵店仔頭家魔神仔強強欲提予我的啦，
sī tsi̍t ê tsiok lû ê mī tiàm-á thâu-ke môo-sîn-á kiōng-kiōng beh the̍h hōo --guá --ê --lah, 

伊叫我一定愛提去予倔強的書店，
i kiò guá it-tīng ài the̍h khì hōo khut-kiông ê tsu-tiàm, 

猶毋過我實在足想欲共提去擲掉的啦！
iah-m̄-koh guá si̍t-tsāi tsiok siūnn-beh kā the̍h khì tàn-tiāu --ê --lah!

飯桶！
Pn̄g-tháng!

足疼的呢！
Tsiok thiànn --ê --neh! 

你是咧創啥？
Lí sī leh tshòng siánn?

雖然講我毋知影到底是按怎，
Sui-liân kóng guá m̄ tsai-iánn tàu-té sī-án-tsuánn, 

猶毋過別人寄的物件哪會當按呢烏白挕捒啦！
iah-m̄-koh pa̍t-lâng kià ê mi̍h-kiānn ná ē-tàng án-ne oo-pe̍h hìnn-sak --lah!

伊一直共我挐呢！
I it-ti̍t kā guá lû --neh!

明仔載一定愛好好仔送去書店，
Bîn-á-tsài it-tīng ài hó-hó-á sàng khì tsu-tiàm, 

你若是敢共我挕捒喔，
lí nā sī kánn kā guá hìnn-sak --ooh, 

我就予你好看！
guá tō hōo lí hó-khuànn! 

有聽著無？
Ū thiann--tio̍h --bô?

你欲送袂曉家己去送喔？
Lí beh sàng buē-hiáu ka-tī khì sàng --ooh?

#一路#啊！
#一路# --ah! 

你哪會用得講這種話啊？
Lí ná ē-īng-eh kóng tsit tsióng uē --ah?

阿叔！
A-tsik! 

阿叔仔！
A-tsik--á! 

麵店仔的阿叔！
Mī tiàm-á ê a-tsik! 

伊知影這馬代誌歹處理，
I tsai-iánn tsit-má tāi-tsì pháinn tshú-lí, 

就無愛出現矣喔，
tiō bô ài tshut-hiān --ah --ooh, 

可惡，
khó-ònn, 

就是一定愛我去揣彼个倔強的書店就著矣啦，
tiō sī it-tīng ài guá khì tshē hit ê khut-kiông ê tsu-tiàm tiō tio̍h --ah --lah, 

我一定欲共擲掉，
guá it-tīng beh kā tàn-tiāu, 

欲共擲掉啦！
beh kā tàn-tiāu --lah! 

你試看覓咧！
Lí tshì khuànn-māi --leh!

你就共挕捒就好矣！
Lí tō kā hìnn-sak tō hó --ah! 

你實在足過分的！
Lí si̍t-tsāi tsiok kuè-hun --ê! 

閣揣來阮兜！
Koh tshē lâi gún tau!

我若無提來予你，
Guá nā bô the̍h lâi hōo --lí, 

阮阿母就會足無歡喜，
gún a-bú tō ē tsiok bô huann-hí, 

伊就會共我拍啦！
i tiō ē kā guá phah --lah!

彼佮我有啥物關係啊？
He kah guá ū siánn-mih kuan-hē --ah?

啊你已經轉來矣？
Ah lí í-king tńg-lâi --ah? 

啊？ 
Ah? 

這是你的朋友是毋？
Tse sī lí ê pîng-iú sī --m̄?

我。
Guá.

啊毋是啦！
Ah m̄ sī --lah! 

媽，
Má, 

伊是問路的啦！
i sī mn̄g lōo --ê --lah! 

我頭拄仔有共講矣！
Guá thâu-tú-á ū kā kóng --ah!

按呢生喔？
Án-ne-sinn --ooh? 

弟弟，
Ti-ti, 

按呢你敢知影路矣？
án-ne lí kám tsai-iánn lōo --ah?

我喔！
Guá --ooh!

無要緊啦，
Bô iàu-kín --lah, 

我會𤆬伊去熟似的所在，
guá ē tshuā i khì si̍k-sāi ê sóo-tsāi, 

媽，
má, 

欲落雪矣！
beh lo̍h-seh --ah! 

你緊入去好啦！
Lí kín ji̍p-khì hó --lah!

我知影矣！
Guá tsai-iánn --ah! 

你愛細膩喔！
Lí ài sè-jī --ooh!

好啦，
Hó --lah, 

咱行啦！
lán kiânn --lah!

再見喔！
Tsài-kiàn --ooh!

你毋就愛對我較客氣一下仔，
Lí m̄ tiō ài tuì guá khah kheh-khì --tsi̍t-ē-á, 

你對恁媽媽就遐爾有禮貌，
lí tuì lín ma-ma tō hiah-nī ū lé-māu, 

對我就遮爾歹，
tuì guá tō tsiah-nī pháinn, 

是按怎差遮濟唅！
sī-án-nuá tsha tsiah tsē --hannh!

囉嗦啊！
Lo-so --ah! 

廢話莫講啦，
Huì-uē mài kóng --lah, 

緊轉去啦！
kín tńg--khì --lah! 

像你這種遮爾愛講白賊的囡仔，
Tshiūnn lí tsit tsióng tsiah-nī ài kóng-pe̍h-tsha̍t ê gín-á, 

我無希望佮你鬥陣。
guá bô hi-bāng kah lí tàu-tīn.

我才無講白賊咧！
Guá tsiah bô kóng-pe̍h-tsha̍t --leh!

莫閣講矣啦！
Mài koh kóng --ah --lah!

若按呢我誠實欲提去擲掉矣喔！
Nā án-ne guá tsiânn-si̍t beh the̍h khì tàn-tiāu --ah --ooh!

著啊！
Tio̍h --ah! 

彼看你欲按怎處理啊！
He khuànn lí beh án-nuá tshú-lí --ah! 

再見！
Tsài-kiàn!

喂！
Ueh! 

#貴人#，
#貴人#, 

哈哈哈，
ha ha ha, 

欲擲喔嘛應該是你提去擲啦，
beh tàn --ooh mā ing-kai sī lí the̍h khì tàn --lah, 

哈哈哈。
ha ha ha.

可惡！
Khó-ònn! 

啊？
Ah? 

野球的手套。
Iá-kiû ê tshiú-thò.

原來，
Guân-lâi, 

禮物是一个野球的手套喔？
lé-bu̍t sī tsi̍t ê iá-kiû ê tshiú-thò --ooh? 

阿叔干焦共我講是一項你足想欲挃的物件。
A-tsik kan-na kā guá kóng sī tsi̍t hāng lí tsiok siūnn-beh ti̍h ê mi̍h-kiānn.

無可能啊！
Bô khó-lîng --ah! 

這是毋是咧騙人的？
Tse sī m̄ sī leh phiàn--lâng --ê? 

爸爸！
Pa--pah!

