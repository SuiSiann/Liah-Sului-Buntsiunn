489 15.直直衝的芋仔山豬

直直衝的芋仔山豬
Ti̍t-ti̍t tshiong ê Ōo-á-suann-ti

失禮、失禮、失禮！
Sit-lé, sit-lé, sit-lé! 

借過、借過、借過！
Tsioh-kuè, tsioh-kuè, tsioh-kuè! 

歹勢、歹勢、歹勢！
Pháinn-sè, pháinn-sè, pháinn-sè! 

Tah、Tah、Tah！
Tah, tah, tah!

喂？這是啥物聲？
Ueh? Tse sī siánn-mi̍h siann.

毋知影。
M̄ tsai-iánn.

哎唷！
Aih-ioh!

謼！足疼的。
Hooh! Tsiok thiànn --ê.

馬鈴薯狗你無要緊乎？
Má-lîng-tsî-káu lí bô iàu-kín --honnh?

嗯！拄才彼是啥物？
Mh! Tú-tsiah he sī siánn-mi̍h?

是芋仔山豬啦！
Sī Ōo-á-suann-ti --lah!

芋仔山豬你無要緊乎？
Ōo-á-suann-ti lí bô iàu-kín --honnh?

失禮啦！我若開始走就停袂落來，
Sit-lé --lah! Guá nā khai-sí tsáu tō thîng bē lo̍h-lâi,

干焦會當一路向前衝，
kan-tann ē-tàng tsi̍t lōo hiòng-tsiân tshiong,

我到底欲按怎才好咧？
guá tàu-té beh án-tsuánn tsiah hó --leh?

敢欲慢慢仔行看覓咧？
Kám beh bān-bān-á kiânn khuànn-māi --leh?

著啊，按呢你就袂閣挵著別人矣。
Tio̍h --ah, án-ne lí tiō bē koh lòng-tio̍h pa̍t-lâng --ah.

我試看覓咧，是按呢，是無？
Guá tshì-khuànn-māi --leh, sī án-ne, sī --bô?

著啦、著啦！
Tio̍h--lah, tio̍h--lah!

我這種走法，會共逐家帶來真大的困擾。
Guá tsit tsióng tsáu-huat, ē kā ta̍k-ke tuà lâi tsin tuā ê khùn-jiáu.

真傷腦筋。
Tsin siong-náu-kin.

到底欲按怎才好咧？
Tàu-té beh án-tsuánn tsiah hó --leh?

我想欲去外地旅行。
Guá siūnn-beh khì guā-tē lú-hîng.

旅行？
Lú-hîng?

按呢橫行直搪的習慣，一定會當治好的。
Án-ne huâinn kiânn ti̍t tn̄g ê si̍p-kuàn, it-tīng ē-tàng tī hó --ê.

芋仔山豬，速度傷緊啦！
Ōo-á-suann-ti, sok-tōo siunn kín --lah!

這就是青春，一點仔都無毋著！哈哈哈哈！
Tse tō sī tshing-tshun, tsi̍t-tiám-á to bô m̄-tio̍h! Ha ha ha ha!

芋仔山豬攏無轉來呢！
Ōo-á-suann-ti lóng bô tńg--lâi --neh!

希望伊無佇路裡挵著物件抑是受傷。
Hi-bāng i bô tī lōo--lí lòng-tio̍h mi̍h-kiānn a̍h-sī siū-siong.

咱去揣伊啦！
Lán khì tshūe --i --lah!

毋過咱毋知影伊走去佗位啊？
M̄-koh lán m̄ tsai-iánn i tsáu khì tó-uī --ah.

安啦！芋仔山豬干焦會當直直仔衝，只要咱一直向前行，應該就揣會著矣。啊！恁看。
An --lah! Ōo-á-suann-ti kan-tann ē-tàng ti̍t-ti̍t-á tshiong, tsí-iàu lán it-ti̍t hiòng-tsiân kiânn, ing-kai tō tshē ē tio̍h --ah. Ah! Lín khuànn.

這是芋仔山豬經過的痕跡。
Tse sī Ōo-á-suann-ti king-kuè ê hûn-liah.

啊！救命喔！
Ah! Kiù-miā --ooh!

是芋仔山豬的聲。
Sī Ōo-á-suann-ti ê siann.

唅！救命喔！
Hannh! Kiù-miā --ooh!

芋仔山豬！
Ōo-á-suann-ti!

啊！我無法度振動矣啦！
Ah!Guá bô-huat-tōo tín-tāng --ah --lah!

你小等咧，阮隨來救你。
Lí sió-tán --leh, gún suî lâi kiù --lí.

袂用得，根本袂振袂動。
Bē-īng-tsit, kin-pún bē-tín-bē-tāng.

盡看看我囉！
Tsīn khuànn khuànn guá --looh!

哎喲喂啊！失禮啦，害逐家煩惱。
Ai-iō-uê --ah! Sit-lé --lah, hāi ta̍k-ke huân-ló.

才無咧，會當揣著芋仔山豬，有影足好的。
Tsiah bô --leh, ē-tàng tshuē-tio̍h Ōo-á-suann-ti, ū-iánn tsiok hó--ê.

奇怪，敢若怪怪喔。
Kî-kuài, kánn-ná kuài-kuài --ooh.

欲按怎？按呢咱就無法度轉去菜蔬村矣。
Beh án-nuá? Án-ne lán tiō bô huat-tōo tńg-khì Tshài-se-tshuan --ah.

嘿！這款小可仔代，看我就好。
Heh! Tsit khuán sió-khuá-á tāi, khuànn guá tiō hó.

足厲害的。
Tsiok lī-hāi --ê.

彼種走法嘛足有路用的。
Hit tsióng tsáu-huat mā tsiok ū lōo-īng --ê.

好佳哉有芋仔山豬，咱有救矣。
Hó-ka-tsài ū Ōo-á-suann-ti, lán ū kiù --ah.

芋仔山豬，
Ōo-á-suann-ti,

伊已經轉去到菜蔬村矣乎？
i í-king tńg-khì kàu Tshài-se-tshuan --ah --honnh?

應該是啦！
Ing-kai sī --lah!

