376 關仔嶺之戀

關仔嶺之戀
Kuan-á-niá tsi luân




嶺頂春風吹微微， 
Niá-tíng tshun-hong tshue bî-bî,

滿山花開正當時，
muá suann hue khui tsiànn-tong-sî,

蝴蝶多情飛相隨，
ôo-tia̍p to-tsîng pue siong-suî,

阿娘仔對阮有情意；
a-niû-á tuì gún ū tsîng-ì.

啊…正好春遊碧雲寺。
ah…tsiànn-hó tshun iû Phik-hûn-sī.

嶺頂風光滿人意，
Niá-tíng hong-kong muá lâng ì,

清風吹來笑微微，
tshing-hong tshue lâi tshiò bî-bî,

百花齊開真正媠，
pah hue tsê khui tsin-tsiànn suí,

阿娘仔對阮有情意，
a-niû-á tuì gún ū tsîng-ì,

啊…遊山玩水peh山嶺。
ah… iû suann uán tsuí peh suann-niá.

嶺頂無雲天清清，
Niá-tíng bô hûn thinn tshing-tshing,

山間花開樹葉青，
suann-kan hue khui tshiū-hio̍h tshenn,

可愛小鳥吟歌詩，
khó-ài sió-tsiáu gîm kua-si,

阿娘仔對阮有情意，
a-niû-á tuì gún ū tsîng-ì,

啊…雙人相隨永無離。
ah… siang-lâng siong-suî íng bô lī.

