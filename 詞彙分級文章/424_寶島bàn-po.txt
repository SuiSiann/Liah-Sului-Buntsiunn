424 寶島bàn-po

寶島bàn-po
Pó-tó bàn-po




嘿喔逐家出來唸歌喔
Heh ooh ta̍k-ke tshut-lâi liām kua --ooh

嘿喔逐家相招來𨑨迌
Heh ooh ta̍k-ke sio-tsio lâi tshit-thô

無論男女老幼緊出來唷 
Bô-lūn lâm lí ló iù kín tshut-lâi --ioh

好啊
Hó --ah

寶島bàn-po bàn-po寶島
Pó-tó bàn-po bàn-po pó-tó

寶島bàn-po bàn-po寶島
Pó-tó bàn-po bàn-po pó-tó

寶島天清雲薄薄
Pó-tó thinn tshing hûn po̍h-po̍h

南部妹妹𤆬兄哥
Lâm-pōo me--meh tshuā hiann-ko

唱出寶島的bàn-po
Tshiùnn tshut pó-tó ê bàn-po

我來拍鼓你拍鑼
Guá lâi phah kóo lí phah lô

喔 寶島
Ooh pó-tó

唱出寶島的bàn-po
Tshiùnn tshut pó-tó ê bàn-po

來唱bàn-po 來跳bàn-po
Lâi tshiùnn bàn-po lâi thiàu bàn-po

相招來唱來跳bàn-po
Sio-tsio lâi tshiùnn lâi thiàu bàn-po

寶島四季好𨑨迌
Pó-tó sù-kuì hó tshit-thô

臺東花蓮到蘇澳
Tâi-tang Hua-lian kàu Soo-òo

海陸水路平波波
Hái-lio̍k tsuí-lōo pênn-pho-pho

欲食海味免驚無
Beh tsia̍h hái-bī bián-kiann bô

喔 寶島 唱出寶島的bàn-po
Ooh pó-tó tshiùnn tshut pó-tó ê bàn-po 

寶島bàn-po bàn-po寶島
Pó-tó bàn-po bàn-po pó-tó

寶島bàn-po bàn-po寶島
Pó-tó bàn-po bàn-po pó-tó

寶島透年生楊桃
Pó-tó thàu-nî sinn iûnn-thô

也有荔枝甜葡萄
Iā ū nāi-tsi tinn phû-tô

老人食著酸心慒
lāu-lâng tsia̍h--tio̍h sng sim-tso

少年食著愛情好
Siàu-liân tsia̍h--tio̍h ài-tsîng hó

喔 寶島 寶島少年愛bàn-po
Ooh pó-tó pó-tó siàu-liân ài bàn-po

來唱bàn-po 來跳bàn-po
Lâi tshiùnn bàn-po lâi thiàu bàn-po

相招來唱來跳bàn-po
Sio-tsio lâi tshiùnn lâi thiàu bàn-po

寶島四季鳥隻多
Pó-tó sù-kuì tsiáu-tsiah to

鴛鴦水鴨上相好
Uan-iunn tsuí-ah siōng siong-hó

逍遙自在咧奔波
Siau-iâu tsū-tsāi teh pun-pho

唸出寶島的bàn-po
Liām tshut pó-tó ê bàn-po

喔 寶島 寶島鳥隻愛bàn-po
Ooh pó-tó pó-tó tsiáu-tsiah ài bàn-po

寶島bàn-po bàn-po寶島
Pó-tó bàn-po bàn-po pó-tó

寶島bàn-po bàn-po寶島
Pó-tó bàn-po bàn-po pó-tó

寶島bàn-po bàn-po跋倒
Pó-tó bàn-po bàn-po pua̍h-tó

