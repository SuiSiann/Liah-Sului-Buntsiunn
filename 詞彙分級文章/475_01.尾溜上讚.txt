475 01.尾溜上讚

尾溜上讚
Bué-liu siōng tsán




啊！共你嚇驚著，足歹勢的！
Ah! Kā lí hennh-kiann--tio̍h, tsiok pháinn-sè--ê!

我是馬鈴薯狗。
Guá sī Má-lîng-tsî-káu.

你呔會一直輾？
Lí thài ē it-ti̍t lìn?

因為我行路的速度足慢的。
In-uī guá kiânn-lōo ê sok-tōo tsiok bān--ê. 

輾，我足𠢕輾的喔。
Lìn, guá tsiok gâu lìn --ê --ooh.

猶毋過用行的敢若比用輾的較好呢。
Iáu-m̄-koh iōng kiânn--ê kán-ná pí iōng liàn--ê khah hó --neh.

你的尾溜足媠的。用輾的就看袂著矣。
Lí ê bué-liu tsiok suí--ê. Iōng liàn--ê tō khuànn bē tio̍h --ah.

敢有影？多謝你喔。
Kám ū-iánn? To-siā--lí --ooh.

一直逐人足辛苦的。
It-ti̍t jiok--lâng tsiok sin-khóo--ê.

一直予人逐嘛足辛苦的呢。
It-ti̍t hōo lâng jiok mā tsiok sin-khóo--ê --neh.

我的花會用得予恁喔。
Guá ê hue ē-īng-tit hōo --lín --ooh.

敢有影？
Kám ū-iánn?

來，送予你。
Lâi, sàng hōo --lí.

足歡喜的！
Tsiok huann-hí--ê!

馬鈴薯狗，多謝你。
Má-lîng-tsî-káu, to-siā --lí.

當時仔是娘仔瓜鳥？這是啥物？
Tang-sî-á sī Niû-á-kue-tsiáu? Tse sī siánn-mi̍h?

啊！誠無禮貌！
Ah! Tsiânn bô lé-māu!

真失禮，我是馬鈴薯狗。
Tsin sit-lé, guá sī Má-lîng-tsî-káu.

我掠準你是我的朋友，毋過敢若惹你受氣矣，
Guá lia̍h-tsún lí sī guá ê pîng-iú, m̄-koh kán-ná liá lí siūnn-khì --ah,

按呢我欲走矣。啊！佮我仝款呢！
án-ne guá beh tsáu --ah. Ah! Kah guá kāng-khuán --neh!

我是番薯刺蝟，雖然佮你無啥仝款，
Guá sī Han-tsî-tshì-uī, sui-liân kah lí bô siánn kāng-khuán,

毋過馬鈴薯狗你的尾溜足媠的。
m̄-koh Má-lîng-tsî-káu lí ê bué-liu tsiok suí--ê.

敢有影？你嘛仝款足媠的喔！
Kám ū-iánn? Lí mā kāng-khuán tsiok suí--ê --ooh!

烏暗暝降臨菜蔬村，因為有日時，
Oo-àm mî kàng-lîm Tshài-se-tshuan, in-uī ū ji̍t--sî,

所以有烏暗暝。
sóo-í ū oo-àm mî.

這敢毋是加講的。
Tse kám m̄ sī ke kóng --ê.

目一下𥍉就天光矣。
Ba̍k tsi̍t-ē nih tiō thinn-kng --ah.

馬鈴薯狗，你欲去佗位？
Má-lîng-tsî-káu, lí beh khì tó-uī?

我欲去佮番薯刺蝟約會。
Guá beh khì kah Han-tsî-tshì-uī iok-huē.

按呢阮來共你鬥妝一下。
Án-ne gún lâi kā lí tàu tsng --tsi̍t-ē.

哇！是帽仔佮ne-kut-tái呢。
Uah! Sī bō-á kah ne-kut-tái --neh.

予你等足久的。哇！你的tsiû-tsiú足古錐的。
Hōo lí tán tsiok kú--ê. Uah! Lí ê tsiû-tsiú tsiok kóo-tsui --ê.

馬鈴薯狗，你嘛足媠的。
Má-lîng-tsî-káu, lí mā tsiok suí--ê.

成功矣！
Sîng-kong --ah!

落雨矣！
Lo̍h hōo --ah!

馬鈴薯狗的尾溜足厲害的！
Má-lîng-tsî-káu ê bé-liu tsiok lī-hāi --ê!

無影啦！ 
Bô-iánn --lah!

滋味嘛足讚的，我食飽囉！
Tsu-bī mā tsiok tsán --ê, guá tsia̍h-pá --looh!

