403 放浪人生

放浪人生
Hòng-lōng jîn-sing




身邊有你情話甘甜
Sin-pinn ū lí tsîng-uē kam-tinn

留戀放袂離
Liû-luân pàng bē lī

薰酒芳味迷魂助氣
Hun tsiú phang-bī bê hûn tsōo khì

更加心毋死
Kìng-ka sim m̄ sí

春風微微吹入窗邊
Tshun-hong bî-bî tshue ji̍p thang-pinn

茫茫毋知時
Bâng-bâng m̄ tsai sî

啊醉生夢死
Ah tsuì sinn bāng sí

青春枉然為你去
Tshing-tshun óng-jiân uī lí khì

放捒家庭放蕩成性
Pàng-sak ka-tîng hòng-tōng sîng sìng

為你來犧牲
Uī lí lâi hi-sing

霜風寒冷
Sng-hong hân-líng

月色無明
Ge̍h-sik bô bîng

破壞阮前程
Phò-huāi guán tsiân-tîng

想欲反省挽救半生
Siūnn-beh huán-síng bán-kiù puàn sing

棄邪來歸正
Khì siâ lâi kui tsìng

啊浪子苦情
Ah lōng-tsú khóo-tsîng

到底啥人會分明
Tàu-té siánn-lâng ē hun-bîng

黃昏若到愈想愈惱
Hông-hun nā kàu jú siūnn jú náu

心情亂操操
Sim-tsîng luān-tshau-tshau

路邊的草也欲等候
Lōo-pinn ê tsháu iā beh tán-hāu

春天露水厚
Tshun-thinn lōo-tsuí kāu

人生快老青春年少
Jîn-sing khuài lāu tshing-tshun liân-siàu

應該好透流
Ing-kai hó thàu-lâu

啊時機到了
Ah sî-ki kàu liáu

浪子就緊好回頭
Lōng-tsú tsiū kín hó huê-thâu

