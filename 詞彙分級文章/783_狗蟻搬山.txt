783 狗蟻搬山

猴山仔食西瓜	
Kâu-san-á tsia̍h si-kue

#一#隻猴山仔食西瓜	
#Tsi̍t# tsiah kâu-san-á tsia̍h si-kue

#兩#隻猴山仔討西瓜	
#Nn̄g# tsiah kâu-san-á thó si-kue

#三#隻猴山仔搶西瓜	
#Sann# tsiah kâu-san-á tshiúnn si-kue

搶甲一片西瓜碎糊糊	
Tshiúnn kah tsi̍t phìnn si-kue tshuì-kôo-kôo

跋落塗 #uah# 跋落塗 	
Pua̍h-lo̍h thôo #uah# pua̍h-lo̍h thôo

害in逐家攏食塗	
Hāi in ta̍k-ke lóng tsia̍h thôo

哈哈哈哈	
Ha ha ha ha

樹葉仔會講話	
Tshiū-hio̍h-á ē kóng-uē

風若咧吹	
Hong nā leh tshue

樹葉就一面跳舞 一面講話	
Tshiū-hio̍h tō tsi̍t-bīn thiàu-bú tsi̍t-bīn kóng-uē

講啥物話	
Kóng siánn-mi̍h uē

講啥物話	
Kóng siánn-mi̍h uē

講伊心內的話	
Kóng i sim-lāi ê uē

講伊愛咱的話	
Kóng i ài lán ê uē

放風吹	
Pàng hong-tshue

我愛放風吹啊	
Guá ài pàng hong-tshue --ah

我愛放風吹啊	
Guá ài pàng hong-tshue --ah

線愈放愈長	
Suànn jú pàng jú tn̂g

風吹就那飛那懸	
Hong-tshue tō ná pue ná kuân

飛甲山遐爾懸	
Pue kah suann hiah-nī kuân

飛甲星遐爾懸	
Pue kah tshenn hiah-nī kuân

阿不倒仔	
A-put-tó-á

目睭圓輾輾	
Ba̍k-tsiu înn-lìn-lìn

腹肚圓kùn-kùn	
Pak-tóo înn-kùn-kùn

無人拍會倒	
Bô lâng phah ē tó

功夫第一好	
Kang-hu tē-it hó

起厝	
Khí-tshù

起厝起厝起好好	
Khí-tshù khí-tshù khí hó-hó

厝頭前栽花	
Tshù thâu-tsîng tsai hue

朋友來做伙	
Pîng-iú lâi tsò-hué

厝邊栽樹仔	
Tshù-pinn tsai tshiū-á

鳥仔來做岫	
Tsiáu-á lâi tsò siū

大跤婆佮小跤婆	
Tuā-kha-pô kah sió-kha-pô

媽媽大跤婆	
Ma-ma tuā-kha-pô

我小跤婆	
Guá sió-kha-pô

大跤婆愛小跤婆	
Tuā-kha-pô ài sió-kha-pô

小跤婆愛大跤婆	
Sió-kha-pô ài tuā-kha-pô

#四#个跤婆攏是寶	
#Sì# ê kha-pô lóng sī pó

會當做伙上蓋好	
Ē-tàng tsò-hué siōng-kài hó

干樂
Kan-lo̍k

面圓圓	
Bīn înn-înn

頭大大	
Thâu tuā-tuā

無半肢手通運動	
Bô puànn ki tshiú thang ūn-tōng

干焦有#一#肢跤	
Kan-na ū #tsi̍t# ki kha

就足𠢕踅玲瑯	
tō tsiok gâu se̍h-lin-long

狗蟻搬山
Káu-hiā puann suann

#一#粒糖仔#一#粒山	
#Tsi̍t# lia̍p thn̂g-á #tsi̍t# lia̍p suann

#一#隻狗蟻單獨搬	
#Tsi̍t# tsiah káu-hiā tan-to̍k puann

搬啊搬啊搬啊搬	
Puann ah puann ah puann ah puann

袂當搬走這粒山	
Bē-tàng puann-tsáu tsit lia̍p suann

#一#粒糖仔#一#粒山	
#Tsi̍t# lia̍p thn̂g-á #tsi̍t# lia̍p suann

#一#陣狗蟻做伙搬	
#Tsi̍t# tīn káu-hiā tsò-hué puann

搬啊搬啊搬啊搬	
Puann ah puann ah puann ah puann

搬走#一#粒糖仔山	
Puann-tsáu #tsi̍t# lia̍p tn̂g-á-suann

數字歌	
Sòo-jī kua

#一##兩##三# 猴山仔穿新衫	
#Tsi̍t# #nn̄g# #sann# kâu-san-á tshīng sin sann

#四##五##六# 猴山仔讀小學	
#Sì# #gōo# #la̍k# kâu-san-á tha̍k sió-ha̍k

#七##八##九# 猴山仔捙畚斗	
#Tshit# #peh# #káu# kâu-san-á tshia-pùn-táu

#十# #十一# #十二# 猴山仔愛寫字	
#Tsa̍p# #tsa̍p-it# #tsa̍p-jī# kâu-san-á ài siá jī

抐桮	
Lā-pue

抐桮抐桮愛食魚	
Lā-pue lā-pue ài tsia̍h hî

#一#支喙 像飯匙
#Tsi̍t# ki tshuì tshiūnn pn̄g-sî

抐桮抐桮愛食蝦	
Lā-pue lā-pue ài tsia̍h hê

#一#支喙 像琵琶	
#Tsi̍t# ki tshuì tshiūnn pî-pê

抐桮抐桮食了魚	
Lā-pue lā-pue tsia̍h-liáu hî

抐桮抐桮食了蝦	
Lā-pue lā-pue tsia̍h-liáu hê

歡歡喜喜做一伙	
Huann-huann-hí-hí tsò tsi̍t hué

快快樂樂咧相會
Khuài-khuài-lo̍k-lo̍k leh siong-huē

