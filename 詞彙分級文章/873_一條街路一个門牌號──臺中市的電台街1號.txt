873 一條街路一个門牌號──臺中市的電台街1號

「一條街路一个門牌號——
“Tsi̍t tiâu ke-lōo tsi̍t ê mn̂g-pâi-hō —— 

#臺中市#的#電台街##1#號」
#Tâi-tiong-tshī# ê #Tiān-tâi-ke# #1# hō”

別位無地取，
Pa̍t-uī bô-tè-tshú, 

干焦遮才有。
kan-na tsia tsiah ū. 

全#臺灣#只有一條#電台街#，
Tsuân #Tâi-uân# tsí-ū tsi̍t tiâu #Tiān-tâi-ke#, 

規條街嘛干焦一个門牌號 ——
kui tiâu ke mā kan-na tsi̍t ê mn̂g-pâi-hō —— 

「#臺中市#的#電台街##1#號」。
“#Tâi-tiong-tshī# ê #Tiān-tâi-ke# #1# hō”.

#1935#年#日本人#設立#臺中#放送局，
#1935# nî #Ji̍t-pún-lâng# siat-li̍p #Tâi-tiong# Hòng-sàng-kio̍k, 

是全#臺灣##第三#个放送局，
sī tsuân #Tâi-uân# #tē-sann# ê hòng-sàng-kio̍k, 

嘛是#臺中市#重要的歷史建築之一，
mā sī #Tâi-tiong-tshī# tiōng-iàu ê li̍k-sú kiàn-tio̍k tsi #it#, 

是真有歷史佮藝術價值的文化資產。
sī tsin ū li̍k-sú kah gē-su̍t kè-ta̍t ê bûn-huà tsu-sán. 

行過#七十#外年的歷史，
Kiânn kuè #tshit-tsa̍p# guā nî ê li̍k-sú, 

到今「伊」猶原是#臺中#市民的老朋友，
kàu-tann “i” iu-guân sī #Tâi-tiong# tshī-bîn ê lāu-pîng-iú, 

以『#幸福場域#』佮社區的民眾相交陪。
í ‘#幸福場域#’ kah siā-khu ê bîn-tsiòng sio kau-puê. 

#2005#年，
#2005# nî, 

#臺中市#文化局委託#Super# #Fm99.1#
#Tâi-tiong-tshī# bûn-huà-kio̍k uí-thok #Super# #Fm99.1# 

#大千#廣播電台經營管理，
#Tāi-tshian# kóng-pòo tiān-tâi king-îng kuán-lí, 

#大千#電台將「#臺中#放送局」
#Tāi-tshian# tiān-tâi tsiong “#Tâi-tiong# Hòng-sàng-kio̍k” 

規劃做廣播的文物館，
kui-ue̍h tsò kóng-pòo ê bûn-bu̍t-kuán, 

內底有陳列#大千#電台董事長
lāi-té ū tîn-lia̍t #Tāi-tshian# tiān-tâi táng-sū-tiúnn 

#賴##茂洲#先生珍藏的古董
#Luā# #Bōo-tsiu# sian-sinn tin-tsông ê kóo-tóng 

lia̋n-tsik-kuh、ra-ji-ooh佮當時的放送設備，
lia̋n-tsik-kuh, ra-ji-ooh kah tong-sî ê hòng-sàng siat-pī, 

閣有規劃真濟有歷史性佮文化內涵的主題展示，
koh ū kui-ue̍h tsin tsē ū li̍k-sú-sìng kah bûn-huà luē-hâm ê tsú-tê tián-sī, 

輪流替換。
lûn-liû thè-uānn. 

#大千#廣播電台毋但將
#Tāi-tshian# kóng-pòo tiān-tâi m̄-nā tsiong 

「#臺中#放送局」規劃做文物館，
“#Tâi-tiong# Hòng-sàng-kio̍k” kui-ue̍h tsò bûn-bu̍t-kuán, 

閣扮演保存、典藏文物佮教育推廣的角色，
koh pān-ián pó-tsûn, tián-tsông bûn-bu̍t kah kàu-io̍k thui-kóng ê kak-sik, 

是一个包含愛、學習、分享佮幸福的好所在。
sī tsi̍t ê pau-hâm ài, ha̍k-si̍p, hun-hióng kah hīng-hok ê hó-sóo-tsāi. 

展示館內底彼台古董lia̋n-tsik-kuh親像
Tián-sī-kuán lāi-té hit tâi kóo-tóng lia̋n-tsik-kuh tshin-tshiūnn 

佇咧播送予人懷念的老曲調，
tī-leh pòo-sàng hōo lâng huâi-liām ê lāu khik-tiāu, 

將臺中放送局的歷史佮建築價值完全表現出來。
tsiong Tâi-tiong hòng-sàng-kio̍k ê li̍k-sú kah kiàn-tio̍k kè-ta̍t uân-tsuân piáu-hiān --tshut-lâi.

臺中放送局是兩樓起的磚仔厝，
Tâi-tiong hòng-sàng-kio̍k sī nn̄g lâu khí ê tsng-á-tshù, 

二樓的地板是鐵筋khōng-ku-lí的，
jī lâu ê tē-pán sī thih-kin khōng-ku-lí --ê, 

厝頂又閣是柴料西洋式的厝架，
tshù-tíng iū-koh sī tshâ-liāu se-iûnn-sik ê tshù-kè, 

有人講做是「過渡式」的現代建築。
ū lâng kóng-tsò sī “kuè-tōo-sik” ê hiān-tāi kiàn-tio̍k. 

通風、通光又閣青翠，
Thang-hong, thang-kng iū-koh tshenn-tshuì, 

誠有現代「綠建築」的建築概念。
tsiânn ū hiān-tāi “li̍k-kiàn-tio̍k” ê kiàn-tio̍k khài-liām. 

四箍輾轉有草埔、柴樹佮花欉，
Sì-khoo-liàn-tńg ū tsháu-poo, tshâ-tshiū kah hue-tsâng, 

宛然是一个大花園。
uán-jiân sī tsi̍t ê tuā hue-hn̂g. 

來到#臺中#，
Lâi-kàu #Tâi-tiong#, 

無來遮行一逝，
bô lâi tsia kiânn tsi̍t tsuā, 

你就真正了濟矣。
lí tō tsin-tsiànn liáu tsē --ah.

