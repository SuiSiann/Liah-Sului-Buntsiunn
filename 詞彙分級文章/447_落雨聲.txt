447 落雨聲

落雨聲
Lo̍h-hōo siann




落雨聲
Lo̍h-hōo siann

若親像一條歌
Ná tshin-tshiūnn tsi̍t tiâu kua

啥人知影
Siánn-lâng tsai-iánn

阮越頭毋敢聽
Gún ua̍t-thâu m̄ kánn thiann

異鄉的我
Ī-hiong ê guá

一个人起畏寒
Tsi̍t ê lâng khí uì-kuânn

寂寞的雨聲
Siok-bo̍k ê hōo-siann

捶阮心肝
Tuî gún sim-kuann

人孤單
Lâng koo-tuann

像斷翼的鳥隻
Tshiūnn tn̄g si̍t ê tsiáu-tsiah

飛袂行
Pue bē kiânn

敢講是阮的命
Kám kóng sī gún ê miā

故鄉的山
Kòo-hiong ê suann

永遠攏徛佇遐
Íng-uán lóng khiā tī hia

阮的心情只有講予山來聽
Gún ê sim-tsiânn tsí-ū kóng hōo suann lâi thiann

來到故鄉的海岸
Lâi kàu kòo-hiong ê hái-huānn

景色猶原攏總無變化
Kíng-sik iu-guân lóng-tsóng bô piàn-huà

當初離開是為啥
Tong-tshoo lī-khui sī uî siánn

你若問阮阮心肝就疼
Lí nā mn̄g gún gún sim-kuann tiō thiànn

你若欲有孝序大毋免等好額
Lí nā beh iú-hàu sī-tuā m̄-bián tán  hó-gia̍h

世間有阿母惜的囡仔上好命
Sè-kan ū a-bú sioh ê gín-á siōng hó-miā

毋通等成功欲來接阿母蹛
M̄-thang tán sîng-kong beh lâi tsiap a-bú tuà

阿母啊
A-bú --ah

已經無佇遐
Í-king bô tī hia

出社會走傱咧佮人拚輸贏
Tshut-siā-huē tsáu-tsông teh kah lâng piànn-su-iânn

為著啥
Uī-tio̍h siánn

家己毋知影
Ka-tī m̄ tsai-iánn

哭出聲
Khàu tshut-siann

無人惜命命
Bô lâng sioh-miā-miā

