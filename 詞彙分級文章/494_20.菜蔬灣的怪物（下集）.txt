494 20.菜蔬灣的怪物（下集）

菜蔬灣的怪物(二)
Tshài-se-uan ê kuài-bu̍t (jī)




閣差一點點仔。
Koh tsha tsi̍t-tiám-tiám-á. 

小等咧，咱袂使逃走啦！
Sió-tán --leh, lán bē-sái tô-tsáu --lah!

喂！你到底是啥人啊？
Ueh! Lí tàu-té sī siánn-lâng --ah?

我予怪物舐著矣。
Guá hōo kuài-bu̍t tsīnn--tio̍h --ah.

我拄才敢若予粗粗的手拍幾若下喔。
Guá tú-tsiah kán-ná hōo tshoo-tshoo ê tshiú phah kuí-lō ē --ooh.

我嘛是。
Guá mā sī.

若準有彼種怪物存在，菜蔬村就袂使閣蹛落去囉！咱就愛搬厝才會使。
Nā-tsún ū hit tsióng kuài-bu̍t tsûn-tsāi, Tshài-se-tshuan tiō buē-sái koh tuà--lo̍h-khì --looh! Lán tiō ài puann-tshù tsiah ē-sái.

馬鈴薯狗，逐家咧耍啥物？敢若足好耍咧，我嘛欲做伙耍，好耍無？
Má-lîng-tsî-káu, ta̍k-ke leh sńg siánn-mi̍h? Kán-ná tsiok hó-sńg --leh, guá mā beh tsò-hué sńg, hó-sńg --bô?

一點仔就無好耍，彼跡有怪物啦！
Tsi̍t-tiám-á tō bô hó-sńg, hit liah ū kuài-bu̍t --lah!

嗯？怪物？臭衝的腳數。
Mh? Kuài-bu̍t? Tshàu-tshìng ê kioh-siàu.

袂使做彼種代誌啦！
Bē-sái tsò hit tsióng tāi-tsì --lah!

若是惹怪物受氣，欲按怎？
Nā sī liá kuài-bu̍t siūnn-khì, beh án-tsuánn?

啊，足恐怖的。
Ah, tsiok khióng-pòo--ê, 

是海草。
Sī hái-tsháu.

這是細尾魚仔。
Tse sī sè bué hî-á.

總算予人救出來矣。
Tsóng sǹg hōo lâng kiù--tshut-lâi --ah.

你是啥？
Lí sī siánn?

我是紫蘇扁魚，我佮細尾魚仔in，因為暴風雨去予海草捲牢咧，攏袂當振動。
Guá sī Tsí-soo-pínn-hî, guá kah sè bué hî-á in, in-uī pō-hong-ú khì hōo hái-tsháu kńg tiâu --leh, lóng buē-tàng tín-tāng.

唅，怪物的真面目，當時仔就是恁喔！ 
Hannh, kuài-bu̍t ê tsin bīn bo̍k, tang-sî-á tiō sī lín --ooh! 

按呢彼个大大大的物件到底是？
Án-ne hit ê tuā-tuā-tuā ê mi̍h-kiānn tàu-té sī?

哇，是河馬白菜！
Uah, sī Hô-bé-pe̍h-tshài!

驚一大趒乎！人本成睏甲好勢仔好勢，雄雄有啥物物件挵著我的尻川䫌？
Kiann tsi̍t tuā tiô --honnh! Lâng pún-tsiânn khùn kah hó-sè-á hó-sè, hiông-hiông ū siánn-mi̍h mi̍h-kiānn lòng-tio̍h guá ê kha-tshng-phué?

按呢講，彼个喊喝的聲是？
Án-ne kóng, hit ê hán-huah ê siann sī?

是河馬白菜鼾鼾吼的聲乎！
Sī Hô-bé-pe̍h-tshài kônn-kônn-háu ê siann --honnh!

毋過，你呔會欲佇彼種所在睏咧？
M̄-koh, lí thài ē beh tī hit tsióng sóo-tsāi khùn --leh?

昨昏的暴風雨。
Tsa-hng ê pō-hong-ú.

當時仔對我的面頭前飛過的是河馬白菜。
Tang-sî-á uì guá ê bīn-thâu-tsîng pue--kuè-ê sī Hô-bé-pe̍h-tshài.

紲落來就按呢睏去矣。
Suà --lo̍h-lâi tō án-ne khùn--khì --ah.

高麗菜象，我足想你的。
Ko-lê-tshài-tshiūnn, guá tsiok siūnn --lí --ê.

無愛啦！
Bô ài --lah!

足古錐的。
Tsiok kóo-tsui--ê.

討厭，莫過來啦！馬鈴薯狗，救命咧喔！
Thó-ià, mài kuè--lâi --lah! Má-lîng-tsî-káu, kiù-miā --leh --ooh!

