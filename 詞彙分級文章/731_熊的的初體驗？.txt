731 熊的的初體驗？

遮爾媠的景色，
Tsiah-nī suí ê kíng-sik, 

若有#美眉#毋知有偌好。
nā ū #美眉# m̄ tsai ū guā hó.

飯桶，
Pn̄g-tháng, 

攏總是飯桶。
lóng-tsóng sī pn̄g-tháng.

遮迷人的暗暝，
Tsiah bê-lâng ê àm-mî, 

大小姐是咧氣啥啦？
tuā-sió-tsiá sī leh khì sánn --lah?

一陣無路用的飯桶。
Tsi̍t tīn bô-lōo-īng ê pn̄g-tháng.

大小姐你是按怎矣？
Tuā-sió-tsiá lí sī-án-tsuánn --ah? 

#Uah#！
#Uah#! 

你咧改考試單仔喔，
Lí leh kái khó-tshì tuann-á --ooh, 

喔，
ooh,

看著這我#一#粒頭就#兩#粒大，
 khuànn-tio̍h tse guá #tsi̍t# lia̍p thâu tō #nn̄g# lia̍p tuā, 

大小姐你咧教#算數#喔？
tuā-sió-tsiá lí leh kà #算數# --ooh?

是數學啦！
Sī sòo-ha̍k --lah!

攏嘛仝款啦，
Lóng mā kāng-khuán --lah, 

我對數字上頇顢矣。
guá tuì sòo-jī siōng hân-bān --ah.

我看你的頭殼內根本就無數字的觀念。
Guá khuànn lí ê thâu-khak-lāi kun-pún tō bô sòo-jī ê kuan-liām.

啥物啊？
Siánn-mih --ah?

你看，
Lí khuànn, 

有這、閣這，
ū tse, koh tse, 

猶閣有這！
iah-koh ū tse!

這根本是袂曉寫嘛，
Tse kun-pún sī bē-hiáu siá --mah, 

全部攏是咧烏白畫⿰爾爾，
tsuân-pōo lóng sī leh oo-pe̍h uē nia̋, 

猶閣有畫狗咧拍種的呢，
iah-koh ū uē káu teh phah-tsíng --ê --neh, 

哈哈哈哈哈。
hah hah hah hah hah.

這款代誌有啥物好笑的唅？
Tsit khuán tāi-tsì ū siánn-mih hó-tshiò --ê --hannh? 

這寡猴死囡仔，
Tsit kuá kâu-sí-gín-á, 

看我按怎共in修理。
khuànn guá án-nuá kā in siu-lí. 

喂！
Uê! 

喔喔#康繪姐#喔，
Ooh ooh #康繪姐# --ooh, 

按怎，
án-nuá, 

啥物代誌？
siánn-mih tāi-tsì? 

啥物啊？
Siánn-mih --ah?

#熊的#的初體驗。
#Hîm--ê# ê tshoo thé-giām.

恁遮的死查某啊，
Lín tsia-ê sí-tsa-bóo --ah, 

真正咧白目呢！
tsin-tsiànn leh pe̍h-ba̍k --neh!

少年的，
Siàu-liân--ê, 

欲佮人啉燒酒你就愛有風度，
beh kah lâng lim sio-tsiú lí tiō ài ū hong-tōo, 

毋通啉著酒就借酒起痟。
m̄-thang lim-tio̍h tsiú tō tsioh tsiú khí-siáu.

你這是啥物態度啊！
Lí tse sī siánn-mih thāi-tōo --ah! 

活久，
Ua̍h kú, 

𤺪矣是毋是啊？
siān --ah sī m̄ sī --ah?

唅？
--hannh?

#小惠#無要緊啦莫插伊啦！
#小惠# bô iàu-kín --lah mài tshap --i --lah!

可惡啊！
Khónn-ònn --ah !

你這个死老太婆，
Lí tsit ê sí lāu-thài-pô, 

看⿰啥人較雄。
khuànn siáng khah hiông. 

你、你是⿰啥人啊？
Lí, lí sī siáng --ah?

啊大小姐。
Ah tuā-sió-tsiá.

少年的啉酒欺負查某人，
Siàu-liân--ê lim tsiú khi-hū tsa-bóo-lâng, 

按呢做敢有算是一个查埔人？
án-ne tsò kám ū sǹg sī tsi̍t ê tsa-poo-lâng? 

代誌講出去，
Tāi-tsì kóng --tshut-khì, 

你欲按怎佮人徛起啊？
lí beh án-ná kah lâng khiā-khí --ah?

你這个查某。
Lí tsit ê tsa-bóo. 

你咧囂俳啥物啊你啊！
Lí leh hiau-pai siánn-mih --ah lí --ah!

竟然按呢對待#大江戶#的代理堂主，
Kìng-jiân án-ne tuì-thāi #tuā-kang-hōo# ê tāi-lí tông-tsú, 

你這是啥物態度？
lí tse sī siánn-mih thāi-tōo ? 

啥物？
Siánn-mih? 

#大江戶#。
#Tuā-kang-hōo#.

代理堂主。
Tāi-lí tông-tsú.

#阿鐵、富士#，
#阿鐵, 富士#, 

啉酒的規矩好好共in教一下，
lim tsiú ê kui-kí hó-hó kā in kà --tsi̍t-ē, 

後擺in毋才毋敢亂來。
āu-pái in m̄-tsiah m̄ kánn luān lâi.

是！
Sī! 

佇咧店內底會妨礙著別人，
Tī-leh tiàm lāi-té ē hông-gāi tio̍h pa̍t-lâng, 

咱出來去外口共啉一下仔夠氣咧。
lán tshut-lâi-khì guā-kháu kā lim --tsi̍t-ē-á kàu-khuì --leh.

大小姐足厲害的呢！
Tuā-sió-tsiá tsiok lī-hāi --ê --neh!

逐家攏平安無代誌乎。
Ta̍k-ke lóng pîng-an bô tāi-tsì --honnh.

非常的多謝大小姐。
Hui-siông ê to-siā tuā-sió-tsiá.

無啥物啦，
Bô siánn-mih --lah, 

毋免遮爾仔客氣。
m̄-bián tsiah-nī-á kheh-khì.

大小姐這擺又閣麻煩你矣，
Tuā-sió-tsiá tsit pái iū-koh mâ-huân --lí --ah, 

實在真歹勢。
si̍t-tsāi tsin pháinn-sè.

實在足使人欽佩的。
Si̍t-tsāi tsiok sú lâng khim-puē --ê.

彼種軟跤蝦本來就足欠拍的。
Hit tsióng nńg-kha-hê pún-lâi tō tsiok khiàm phah --ê.

予人佩服的是大小姐的勇氣。
Hōo lâng puē-ho̍k --ê sī tuā-sió-tsiá ê ióng-khì.

大姊，
Tuā-tsí,

後擺處理這款代誌的時陣一定愛冷靜，
 āu-pái tshú-lí tsit khuán tāi-tsì ê sî-tsūn it-tīng ài líng-tsīng, 

若無到尾仔食虧的一定是家己。
nā-bô kàu bé--á tsia̍h-khui --ê it-tīng sī ka-kī.

足歹勢的，
Tsiok pháinn-sè --ê, 

我嘛知影我的個性足衝碰的，
guá mā tsai-iánn guá ê kò-sìng tsiok tshóng-pōng --ê, 

猶毋過攏改袂過來。
á-m̄-koh lóng kái buē kuè--lâi.

較早毋捌看過你呢，
Khah-tsá m̄ bat khuànn-kuè lí --neh, 

你是拄仔來上班的是無？
lí sī tú-á lâi siōng-pan --ê sī --bô?

著啊！
Tio̍h --ah! 

頂個月開始啦，
Tíng kò gue̍h khai-sí --lah, 

我叫#小百合#以後請你多多指教。
guá kiò #小百合# í-āu tshiánn lí to-to tsí-kàu.

大小姐，
Tuā-sió-tsiá, 

伊家己一个⿰查某人乎，
i ka-kī tsi̍t ê tsa̋u-lâng --honnh, 

足無簡單的，
tsiok bô kán-tan --ê, 

晟養in後生大漢呢。
tshiânn-ióng in hāu-sinn tuā-hàn --neh.

誠實的喔，
Tsiânn-si̍t --ê --ooh, 

實在足辛苦的乎。
si̍t-tsāi tsiok sin-khóo --ê --honnh.

本來家己開#一#間店啦，
Pún-lâi ka-kī khui #tsi̍t# king tiàm --lah, 

猶毋過景氣䆀，
iá-m̄-koh kíng-khì bái, 

所以共伊關起來，
sóo-í kā i kuainn --khí-lâi, 

佇走頭無路的情形下，
tī tsáu-thâu-bô-lōo ê tsîng-hîng-hā, 

#康繪姐#伊收容我，
#康繪姐# i siu-iông --guá, 

予我安定落來，
hōo guá an-tīng --lo̍h-lâi,

#康繪姐#乎伊共我鬥相共足濟的。
#康繪姐# --honnh i kā guá tàu-sann-kāng tsiok tsuē --ê.

無影啦，
Bô-iánn --lah, 

你傷客氣矣！
lí siunn kheh-khì --ah! 

#小百合#的生理比我閣較𠢕做。
#小百合# ê sing-lí pí guá koh-khah gâu tsò.

你莫按呢講啦，
Lí mài án-ne kóng --lah, 

我佮你哪會比得。
guá kah lí ná ē-pí-eh.

大姊，
Tuā-tsí, 

咱較早敢有見過面唅？
lán khah-tsá kám ū kìnn-kuè bīn --hannh?

應該無啦，
Ìng-kai bô --lah, 

若是有，
nā-sī ū, 

我應該會記得才著啊。
guá ing-kai ē-kì-eh tsiah tio̍h --ah.

足奇怪的，
Tsiok kî-kuài --ê, 

毋知影按怎，
m̄ tsai-iánn án-nuá, 

我雄雄看著你就感覺足熟似的呢。
guá hiông-hiông khuànn-tio̍h lí tō kám-kak tsiok si̍k-sāi --ê --neh. 

#康繪姐#，
#康繪姐#, 

歹勢乎，
pháinn-sè --honnh, 

我閣有代誌愛無閒，
guá koh ū tāi-tsì ài bô-îng, 

我先告辭矣喔。
guá sing kò-sî --ah --ooh.

大小姐真多謝你啦！
Tuā-sió-tsiá tsin to-siā --lí --lah!

我會叫#阿鐵#先留落來，
Guá ē kiò #阿鐵# sing lâu --lo̍h-lâi, 

按呢較安全。
án-ne khah an-tsuân.

大小姐，
Tuā-sió-tsiá, 

後擺閣來喔！
āu-pái koh lâi --ooh!

好啦！
Hó --lah!

伊就是#大江戶#的大小姐，
I tiō sī #tuā-kang-hōo# ê tuā-sió-tsiá, 

是我的救命恩情人。
sī guá ê kiù-miā un-tsîng-lâng.

䆀矣！
Bái --ah! 

你看伊喙翹翹，
Lí khuànn i tshuì khiàu-khiàu, 

面臭臭呢。
bīn tshàu-tshàu --neh.

予人倒會仔的款。
Hōo lâng tó-huē-á ê khuán.

去⿰予人倒會仔嘛毋免激#一#个屎面啊。
Khì hőng tó-huē-á mā m̄-bián kik #tsi̍t# ê sái-bīn --ah.

今仔日我欲發期中考的考試單。
Kin-á-ji̍t guá beh huat kî-tiong-khó ê khó-tshì-tuann.

啥物啊？
Siánn-mih --ah?

哎啊有發無發攏仝款啦，
Aih-iah ū huat bô huat lóng kāng-khuán --lah, 

莫踮遐激面腔啦。
mài tiàm hia kik-bīn-tshiunn --lah.

考上好的人是#澤田慎##九十八#分。
Khó siōng hó ê lâng sī #澤田慎# #káu-tsa̍p-pueh# hun.

#阿慎#你足厲害的呢！
#阿慎# lí tsiok lī-hāi --ê --neh!

無可能，
Bô khó-lîng, 

喂，
eh, 

你老實共我講，
lí láu-si̍t kā guá kóng, 

我到底佗位寫毋著？
guá tàu-té tó-uī siá m̄-tio̍h?

遮啦，
Tsia --lah, 

有看著無？
ū khuànn-tio̍h --bô? 

你袂記得寫#立方公尺#。
Lí buē-kì-eh siá #立方公尺#.

我看你根本就是刁工報鳥鼠仔冤。
Guá khuànn lí kun-pún tō sī thiau-kang pò niáu-tshí-á-uan.

哼！
Hngh! 

我是食飽傷閒喔。
Guá sī tsia̍h-pá siunn îng --ooh.  

後一个，
Āu tsi̍t ê, 

#久保同學##七十五#分。
#久保同學# #tshit-tsa̍p-gōo# hun.

喂！
Eh! 

#山美#啊，
#山美# --ah, 

今你這馬是按怎啦，
tann lí tsit-má sī-án-tsuánn --lah, 

你拍算講#一#个#一#个報分數是無？
lí phah-sǹg kóng #tsi̍t# ê #tsi̍t# ê pò hun-sòo sī --bô?

欲哪有可能，
Beh ná ū khó-lîng, 

恁敢聽我閣毋敢報咧，
lín kánn thiann guá koh m̄ kánn pò --leh, 

全班平均才#二十一#分爾爾，
tsuân-pan pîng-kun tsiah #jī-tsa̍p-it# hun niā-niā, 

#三十#分以下的攏總無及格，
#sann-tsa̍p# hun í-hā --ê lóng-tsóng bô ki̍p-keh, 

#十八#个內面喔有#十二#个，
#tsa̍p-pueh# ê lāi-bīn --ooh ū #tsa̍p-jī# ê, 

乎，
honnh, 

昏去有影。
hūn--khì ū-iánn.  

我這个做數學老師的導的，
Guá tsit ê tsò sòo-ha̍k lāu-su ê tō--ê, 

實在是見笑死喔！
si̍t-tsāi sī kiàn-siàu-sí --ooh!

哎唷，
Ai-ioh, 

袂曉嘛無法度啊。
buē-hiáu mā bô-huat-tōo --ah.

無及格的人後個月愛補考。
Bô ki̍p-keh ê lâng āu kò gue̍h ài póo-khó.

唅？
Hannh? 

真的抑假的啊？
Tsin --ê a̍h ké --ê --ah?

毋管考幾改攏仝款啦！
M̄-kuán khó kuí kái lóng kāng-khuán --lah!

所以我已經決定矣，
Sóo-í guá í-king kuat-tīng --ah, 

需要補考的人，
su-iàu póo-khó ê lâng, 

下課愛留落來補習知影無？
hā-khò ài lâu --lo̍h-lâi póo-si̍p tsai-iánn --bô?

補習你莫講笑啦！
Póo-si̍p lí mài kóng-tshiò --lah!

叫阮補習喔，
Kiò gún póo-si̍p --ooh, 

莫戇矣啦！
mài gōng --ah --lah!

親像恁的成績遮爾仔爛，
Tshan-tshiūnn lín ê sîng-tsik tsiah-nī-á nuā, 

畢業了後是欲按怎啦，
pit-gia̍p liáu-āu sī beh án-nuá --lah,

恁攏袂驚是毋？
lín lóng bē kiann sī --m̄?

若阮遮的乎，
Nā gún tsia--ê --honnh, 

會當平安畢業就阿彌陀佛矣啦！
ē-tàng pîng-an pit-gia̍p tō Oo-mí-tôo-hu̍t --ah --lah! 

閣再講阮以後也無欲去大企業上班啊，
Koh-tsài kóng gún í-āu ā bô beh khì tuā khì-gia̍p siōng-pan --ah, 

工場做工或者是排路邊擔仔就袂䆀矣啦！
kang-tiûnn tsò-kang hi̍k-tsiá sī pâi lōo-pinn-tànn-á tō buē-bái --ah --lah! 

學數學是欲創啥貨啊？
O̍h sòo-ha̍k sī beh tshòng siánn-hè --ah?

親像你這款分數，
Tshan-tshiūnn lí tsit khuán hun-sòo, 

工場嘛無人欲倩你啦，
kang-tiûnn mā bô lâng beh tshiànn --lí --lah, 

就算欲排路邊擔仔就毋免算數矣是毋？
tiō sǹg beh pâi lōo-pinn-tànn-á tiō m̄-bián sǹg-siàu --ah sī --m̄?

可惡，
Khónn-ònn, 

⿰無要緊啊，
bua̋-kín --ah, 

阮若是無頭路乎，
gún nā-sī bô thâu-lōo --honnh, 

來𨑨迌嘛是會使啊。
lâi tshit-thô mā sī ē-sái --ah.

嘿嘿嘿嘿嘿，
Heh heh heh heh heh, 

你敢有法度？
lí kám ū huat-tōo?

去賣薰佮檳榔啦。
Khì bē hun kah pin-nn̂g --lah.

你確定你將來欲做兄弟是無？
Lí khak-tīng lí tsiong-lâi beh tsò hiann-tī sī --bô?

無啊，
Bô --ah, 

你是按怎？
lí sī-án-tsuánn?

想欲佇咧江湖𨑨迌敢有遐爾仔簡單，
Siūnn-beh tī-leh kang-ôo tshit-thô kám ū hiah-nī-á kán-tan, 

毋但漢草愛好，
m̄-nā hàn-tsháu ài hó, 

反應嘛愛緊，
huán-ìng mā ài kín, 

腳數愛有夠，
kioh-siàu ài ū-kàu, 

閣愛有情有義，
koh ài ū-tsîng-ū-gī, 

親像你這款軟跤蝦，
tshan-tshiūnn lí tsit khuán nńg-kha-hê, 

敢有彼號才調？
kám ū hit lō tsâi-tiāu?

莫看貓無點，
Mài khuànn niau bô tiám, 

恁爸予你試看覓。
lín-pē hōo lí tshì khuànn-māi .

你做兄弟一世人抾捔，
Lí tsò hiann-tī tsi̍t-sì-lâng khioh-ka̍k, 

凡勢佇咧路邊抾柴屐的時陣去⿰予人刣死，
huān-sè tī-leh lōo-pinn khioh tshâ-kia̍h ê sî-tsūn khì hőng thâi--sí, 

閣無人替你收屍咧。
koh bô lâng thè lí siu-si --leh. 

你共我看予斟酌，
Lí kā guá khuànn hōo tsim-tsiok, 

想欲做兄弟著愛有親像我這款的氣魄，
siūnn-beh tsò hiann-tī tio̍h-ài ū tshan-tshiūnn guá tsit khuán ê khì-phik, 

知影無？
tsai-iánn --bô? 

我按呢有親像大姊頭仔無？
Guá án-ne ū tshan-tshiūnn tuā-tsí-thâu-á --bô? 

有成無、有成無？
Ū sîng --bô, ū sîng --bô?

嘿嘿，
Heh heh, 

踮遐激白食一點仔攏無成。
tiàm hia kik pe̍h-tsia̍h tsi̍t-tiám-á lóng bô sîng.

今仔日欲講的代誌就是親像拄才按呢，
Kin-á-ji̍t beh kóng ê tāi-tsì tō sī tshan-tshiūnn tú-tsiah án-ne, 

對今仔日開始無及格的人攏愛留落來補習喔，
uì kin-á-ji̍t khai-sí bô ki̍p-keh ê lâng lóng ài lâu --lo̍h-lâi póo-si̍p --ooh, 

講煞矣！
kóng suah --ah! 

實在有夠害的，
Si̍t-tsāi ū-kàu hāi --ê, 

拄才雄雄袂記，
tú-tsiah hiông-hiông buē-kì, 

差一點仔就落氣矣。
tsha tsi̍t-tiám-á tō làu-khuì --ah. 

好咧佳哉。
Hó leh ka-tsài.

#山美#看起來足有鱸鰻婆的屈勢呢！
#山美# khuànn --khí-lâi tsiok ū lôo-muâ-pô ê khut-sè --neh!

裝痟的，
Tsng-siáu--ê, 

啥物人欲留落來佮伊補習啊。
siánn-mih-lâng beh lâu --lo̍h-lâi kah i póo-si̍p --ah. 

著無#小內#？
Tio̍h --bô #小內#? 

你創啥貨啊？
Lí tshòng siánn-hè --ah? 

著猴喔！
Tio̍h-kâu --ooh!

我免補習啊！
Guá bián póo-si̍p --ah!

死囡仔你考遮濟分是欲創啥？
Sí-gín-á lí khó tsiah tsē hun sī beh tshòng sánn? 

#熊的#你幾分？
#Hîm--ê# lí kuí hun? 

分數袂䆀喔！
Hun-sòo buē-bái --ooh! 

你應該無欲留落來補習著無，
Lí ìng-kai bô beh lâu --lo̍h-lâi póo-si̍p tio̍h --bô, 

#熊的#？
#Hîm--ê#?

留落來欲創啥？
Lâu --lo̍h-lâi beh tshòng sánn?

你真正是鬥陣的，
Lí tsin-tsiànn sī tàu-tīn --ê, 

嘿嘿嘿。
heh heh heh.

唅？
Hannh?

欲留落來補習數學喔。
Beh lâu --lo̍h-lâi póo-si̍p sòo-ha̍k --ooh.

嘿啊，
Hennh --ah, 

分數考甲有夠䆀的，
hun-sòo khó kah ū-kàu bái --ê, 

若是無共in留落來補習，
nā-sī bô kā in lâu --lo̍h-lâi póo-si̍p, 

我會感覺對不起家己的良心啦。
guá ē kám-kak tuì-put-khí ka-kī ê liông-sim --lah.

唉，
Haih, 

你的用心我會當了解，
lí ê iōng-sim guá ē-tàng liáu-kái, 

猶毋過放學了後的補習實在是足使人欣羨的。
iah-m̄-koh pàng-o̍h liáu-āu ê póo-si̍p si̍t-tsāi sī tsiok sú lâng him-siān --ê.

無路用啦，
Bô-lōo-īng --lah, 

只不過是浪費時間⿰爾爾，
tsí-put-kò sī lōng-huì sî-kan nia̋, 

講甲恁彼班的學生乎，
kóng kah lín hit pan ê ha̍k-sing --honnh, 

連課都無想欲上矣，
liân khò to bô siūnn-beh siōng --ah, 

閣想欲補習，
koh siūnn-beh póo-si̍p, 

我看是阿婆仔生囝，
guá khuànn sī a-pô-á senn-kiánn, 

誠拚咧。
tsiânn piànn --leh. 

就毋是頭殼歹去講。
Tō m̄ sī thâu-khak pháinn--khì --kóng.

主任，
Tsú-jīm, 

話是袂當按呢講的喔，
uē sī bē-tàng án-ne kóng --ê --ooh, 

放學了後佮學生培養感情這是有必要的。
pàng-o̍h liáu-āu kah ha̍k-sing puê-ióng kám-tsîng tse sī ū pit-iàu --ê. 

我共你講，
Guá kā lí kóng, 

我成立一个合唱團，
guá sîng-li̍p tsi̍t ê ha̍p-tshiùnn-thuân, 

雖然講到目前猶無人參加，
sui-jiân kóng kàu bo̍k-tsîng ah bô lâng tsham-ka, 

猶毋過我相信只要我好好仔栽培，
iah-m̄-koh guá siong-sìn tsí-iàu guá hó-hó-á tsai-puê, 

有一工一定會變做一个上#酷#的#美少年#。
ū tsi̍t kang it-tīng ē piàn-tsuè tsi̍t ê siōng #酷# ê #美少年#. 

啊，
Ah, 

毋著毋著，
m̄-tio̍h m̄-tio̍h, 

應該是講是#美聲#合唱團才著啦。 
ìng-kai sī kóng sī #美聲# ha̍p-tshiùnn-thuân tsiah tio̍h --lah.

遐的臭小囝，
Hia-ê tshàu-sió-kiánn, 

#美聲#合唱團？
#美聲# ha̍p-tshiùnn-thuân?

我閣掠準講上無有#兩##三#个會留落來。
Guá koh lia̍h-tsún kóng siōng-bô ū #nn̄g# #sann# ê ē lâu --lo̍h-lâi.

補習，
Póo-si̍p, 

補伊頭殼#一#空啦，
póo i thâu-khak #tsi̍t# khang --lah, 

著無，
tio̍h --bô, 

#熊的#？
#Hîm--ê#? 

本來是講這箍導的怪怪，
Pún-lâi sī kóng tsit khoo tō--ê kuài-kuài, 

竟然遮爾仔囂俳，
kìng-jiân tsiah-nī-á hiau-pai, 

你講著無，
lí kóng tio̍h --bô, 

#熊的#啊！
#Hîm--ê# --ah! 

我看乎伊干焦是共咱嚇驚⿰爾爾啦，
Guá khuànn --honnh i kan-na sī kā lán hennh-kiann nia̋ --lah, 

你講著無，
lí kóng tio̍h --bô, 

#熊的#啊！
#Hîm--ê# --ah! 

#熊的#啊！
#Hîm--ê# --ah! 

按怎唅？
Án-tsuánn --hannh?

你看伊真正佇遐等呢！
Lí khuànn i tsin-tsiànn tī hia tán --neh!

你白食喔！
Lí pe̍h-tsia̍h --ooh!

莫插伊啦！
Mài tshap --i --lah! 

咱做咱來去啦，
Lán tsò lán lâi-khì --lah, 

痟的毋才按呢，
siáu--ê m̄-tsiah án-ne,

我𤆬你來去一个真好耍的所在。
guá tshuā lí lâi-khì tsi̍t ê tsin hó-sńg ê sóo-tsāi.

啥物好耍的所在？
Siánn-mih hó-sńg ê sóo-tsāi?

綴我來就知矣啦。
Tè guá lâi tō tsai --ah --lah.

想袂到這寡死囡仔脯竟然遮爾仔不受教，
Siūnn bē kàu tsit kuá sí-gín-á-póo kìng-jiân tsiah-nī-á put siū-kà, 

好！
hó! 

這改我一定愛。
Tsit kái guá it-tīng ài.

喂喂借問一下乎，
Eh eh tsioh-mn̄g --tsi̍t-ē --honnh, 

彼#二#年#四#班的#山口#老師佇佗位唅？
he #jī# nî #sì# pan ê #山口# lāu-su tī tó-uī --hannh?

毋知影，
M̄ tsai-iánn, 

歹勢喔！
pháinn-sè --ooh!

喂，
Eh, 

請問你是啥物人？
tshiánn-mn̄g lí sī siánn-mih-lâng?

#大江戶#的小。
#Tuā-kang-hōo# ê sió.

#熊的#啊，
#Hîm--ê# --ah, 

#熊的#有佇咧無？
#Hîm--ê# ū tī-leh --bô? 

害矣啦，
Hāi --ah --lah, 

代誌大條矣啦，
tāi-tsì tuā-tiâu --ah --lah, 

#山美#捏著恁母仔的頷頸乎，
#山美# tēnn-tio̍h lín bú--á ê ām-kún --honnh, 

這馬今毋知影走去佗位仔去矣啦！
tsit-má tann m̄ tsai-iánn tsáu khì tó-uī-á khì --ah --lah!

哪會按呢！
Ná ē án-ne!

到底是咧創啥物？
Tàu-té sī leh tshòng siánn-mih?

害我掣一趒呢！
Hāi guá tshuah tsi̍t tiô --neh!

我嘛仝款啊，
Guá mā kāng-khuán --ah, 

想袂到你就是#熊的#阿母喔，
siūnn bē kàu lí tō sī #Hîm--ê# a-bú --ooh, 

莫怪我看著你的時陣，
bo̍k-kuài guá khuànn-tio̍h lí ê sî-tsūn, 

會感覺你足面熟的，
ē kám-kak lí tsiok bīn-si̍k --ê, 

#熊的#佮你喔實在生甲有夠仝面的啦！
#Hîm--ê# kah lí --ooh si̍t-tsāi sinn kah ū-kàu kāng bīn --ê --lah!

哎唷！
Ai-iō! 

我嘛是仝款啦，
Guá mā sī kāng-khuán --lah, 

我聽#康繪姐#講大小姐你是老師，
guá thiann #康繪姐# kóng tuā-sió-tsiá lí sī lāu-su,

想袂到你竟然會是阮後生in老師啦，
siūnn bē kàu lí kìng-jiân ē sī gún hāu-sinn in lāu-su --lah, 

實在是足好的。
si̍t-tsāi sī tsiok hó --ê. 

足拄好的乎！
Tsiok tú-hó --ê --honnh! 

今仔日你來學校有啥物代誌唅？
Kin-á-ji̍t lí lâi ha̍k-hāu ū siánn-mih tāi-tsì --hannh?

啊！
Ah! 

著啦著啦！
Tio̍h --lah tio̍h --lah! 

我今仔日來乎，
Guá kin-á-ji̍t lâi --honnh, 

是欲來專工交猶未交的學費的啦，
sī beh lâi tsuan-kang kau ah-bē kau ê ha̍k-huì --ê --lah, 

我無放心予#熊的#紮來啦，
guá bô hòng-sim hōo #Hîm--ê# tsah--lâi --lah, 

#媽媽桑#伊加拍一寡薪水予我，
#媽媽桑# i ke phah tsi̍t-kuá sin-suí hōo --guá, 

我總算會用得共伊付清矣啦。
guá tsóng sǹg ē-īng-eh kā i hù-tshing --ah --lah.

按呢喔，
Án-ne --ooh, 

實在足好的。
si̍t-tsāi tsiok hó --ê.

大小姐，
Tuā-sió-tsiá, 

你實在是足了不起的呢，
lí si̍t-tsāi sī tsiok liáu-put-khí --ê --neh, 

老師按呢做甲有模有樣啊。
lāu-su án-ne tsò kah ū-bôo-ū-iūnn --ah.

無影啦，
Bô-iánn --lah, 

我才拄仔做老師，
guá tsiah tú-á tsò lāu-su, 

愛學習的所在閣真濟。
ài ha̍k-si̍p ê sóo-tsāi koh tsin tsuē.

轉去了後乎你閣愛處理堂內的代誌。
Tńg-khì liáu-āu --honnh lí koh ài tshú-lí tông-lāi ê tāi-tsì.

#小百合#，
#小百合#, 

這號代誌佇咧遮毋通講出來啦，
tsit lō tāi-tsì tī-leh tsia m̄-thang kóng --tshut-lâi --lah, 

愛替我保守祕密。
ài thè guá pó-siú pì-bi̍t.

我知影啦，
Guá tsai-iánn --lah, 

就連阮後生乎我都攏袂講，
tō liân guán hāu-sinn --honnh guá to lóng buē kóng, 

你放心啦。
lí hòng-sim --lah.

喂，
Eh, 

恁佇咧創啥？
lín tī-leh tshòng siánn?

是你喔，
Sī lí --ooh, 

#阿慎#。
#阿慎#.

又閣是這箍揣麻煩的。
Iū-koh sī tsit khoo tshē mâ-huân --ê.

阿姆，
A-ḿ, 

你捌阮導的是無？
lí bat gún tō--ê sī --bô?

哎唷，
Ai-ioh, 

啥物才捌爾爾，
siánn-mih tsiah bat niā-niā, 

我共你講喔，
guá kā lí kóng --ooh, 

彼鱸鰻來揣我麻煩的時陣，
he lôo-muâ lâi tshē guá mâ-huân ê sî-tsūn, 

攏是。
lóng sī.

目鏡的你傷卑鄙矣！
Ba̍k-kiànn--ê lí siunn pi-phí --ah! 

就因為我無去補習，
Tō in-uī guá bô khì póo-si̍p, 

你就對阮母仔下毒手，
lí tō tuì gún bú--á hē to̍k-tshiú, 

你算啥物老師。
lí sǹg siánn-mih lāu-su. 

足疼的。
Tsiok thiànn --ê.

你緊放手，
Lí kín pàng-tshiú, 

你哪會用得對老師按呢生唅？
lí ná ē-īng-eh tuì lāu-su án-ne-sinn --hannh? 

對阿母的救命恩情人哪會用得遮爾仔無禮貌咧。
Tuì a-bú ê kiù-miā un-tsîng-lâng ná ē-īng-eh tsiah-nī-á bô lé-māu --leh.

救命恩情人...
Kiù-miā un-tsîng-lâng...

彼鱸鰻挈酒矸仔欲共我摃的時陣，
He lôo-muâ khe̍h tsiú-kan-á beh kā guá kòng ê sî-tsūn, 

你敢知影是恁老師救我的呢，
lí kám tsai-iánn sī lín lāu-su kiù --guá --ê --neh, 

你這个死囡仔脯無大無細。
lí tsit ê sí-gín-á-póo bô-tuā-bô-suè.

哪有可能？
Ná ū khó-lîng? 

阿母你是啉燒酒醉猶未精神喔，
A-bú lí sī lim-sio-tsiú-tsuì ah-buē tsing-sîn --ooh, 

伊瘦閣薄板，
i sán koh po̍h-pán, 

哪有可能救你？
ná ū khó-lîng kiù --lí?

講甲你知喙鬚好拍結矣啦！
Kóng kah lí tsai tshuì-tshiu hó phah-kat --ah --lah! 

伊用柴屐...
I īng tshâ-kia̍h...

柴屐...
Tshâ-kia̍h...

啊啊啊，
Ah ah ah, 

拄仔好有一跤柴屐#siuh#一下飛起來，
tú-á-hó ū tsi̍t kha tshâ-kia̍h #siuh# --tsi̍t-ē pue --khí-lâi, 

結果去掔著一个啉燒酒醉的人，
kiat-kó khì khian-tio̍h tsi̍t ê lim-sio-tsiú-tsuì ê lâng, 

總講一句，
tsóng kóng tsi̍t kù,

這層代誌足複雜的啦，
tsit tsân tāi-tsì tsiok ho̍k-tsa̍p --ê --lah, 

聽有無？ 
thiann-ū --bô?

聽無呢。
Thiann-bô --neh.

聽無、聽無跋臭啦！
Thiann bô, thiann bô pua̍h-tshàu --lah! 

緊轉去補習，
Kín tńg-khì póo-si̍p, 

緊去啦！
kín khì --lah!

阿母，
A-bú, 

這。
tse.

哼！
Hngh! 

進前彼幾个#三年仔#真正是你解決的是毋？
Tsìn-tsîng hit kuí ê #sann-nî-á# tsin-tsiànn sī lí kái-kuat --ê sī --m̄?

#阿慎#啊你是咧講啥貨？
#阿慎# --ah lí sī leh kóng siánn-hè? 

你緊轉去補習啊，
Lí kín tńg-khì póo-si̍p --ah, 

緊咧。
kín --leh. 

這个緣投仔桑哪會一點仔禮貌都無啊，
Tsit ê iân-tâu-á-sáng ná ē tsi̍t-tiám-á lé-māu to bô --ah, 

話講倒轉來，
uē kóng tò-tńg--lâi, 

#阿慎#乎其實是#一#个足體貼的囡仔喔！
#阿慎# --honnh kî-si̍t sī #tsi̍t# ê tsiok thé-thiap ê gín-á --ooh! 

阮#熊的#乎雖然戇，
Guán #Hîm--ê# --honnh sui-jiân gōng, 

猶毋過伊的本性袂䆀呢，
iah-m̄-koh i ê pún-sìng buē-bái --neh, 

怪來怪去乎，
kuài lâi kuài khì --honnh, 

攏愛怪這間學校的風聲傷過䆀矣啦，
lóng ài kuài tsit king ha̍k-hāu ê hong-siann siunn-kè bái --ah --lah, 

講實在的其實遮的囡仔乎是袂䆀啦。
kóng si̍t-tsāi --ê kî-si̍t tsia-ê gín-á --honnh sī buē-bái --lah.

你放心，
Lí hòng-sim, 

我嘛知影代誌無遐爾仔嚴重啦，
guá mā tsai-iánn tāi-tsì bô hiah-nī-á giâm-tiōng --lah, 

這點仔看人的能力我猶閣有，
tsit-tiám-á khuànn lâng ê lîng-li̍k guá iah-koh ū, 

判斷#一#个人毋是看外表，
phuànn-tuàn #tsi̍t# ê lâng m̄ sī khuànn guā-piáu, 

抑是聽伊講話來決定。
iah-sī thiann i kóng-uē lâi kuat-tīng.

著乎！
Tio̍h --honnh! 

講嘛有影。
Kóng mā ū-iánn. 

我煞袂記得，
Guá suah bē-kì-eh, 

大小姐你這馬是專家呢。
tuā-sió-tsiá lí tsit-má sī tsuan-ka --neh.

哎啊，
Aih-ah, 

我猶無算是專家。
guá iah bô sǹg sī tsuan-ka.

大小姐你是in老師。
Tuā-sió-tsiá lí sī in lāu-su.

喂，
Eh, 

#小百合#拜託咧，
#小百合# pài-thok --eh, 

毋通佇咧學校叫我大小姐好無。
m̄-thang tī-leh ha̍k-hāu kiò guá tuā-sió-tsiá hó --bô.

著著著著著，
Tio̍h tio̍h tio̍h tio̍h tio̍h, 

啊著啦，
ah tio̍h --lah, 

拄才#熊的#講啥物補習，
tú-tsiah #Hîm--ê# kóng siánn-mih póo-si̍p, 

彼是按怎唅？
he sī-án-tsuánn --hannh?

喔，
Ooh, 

彼喔，
he --ooh, 

是因為乎。
sī in-uī --honnh.

你坦白講⿰無要緊。
Lí thán-pi̍k kóng bua̋-kín.

喂！
Eh! 

敢欲來去踅一下？
Kám beh lâi-khì se̍h --tsi̍t-ē?

無嘛好啊！
Bô mā hó --ah!

喂，
Eh, 

#阿慎#咧？
#阿慎# --leh?

毋知影咧創啥貨，
M̄ tsai-iánn leh tshòng siánn-huè, 

伊講伊等咧隨到。
i kóng i tán --leh suî kàu.

是按怎啦，
Sī-án-tsuánn --lah, 

#阿南仔#？
#A-lâm-á#?

彼箍菜鳥仔猶未放棄補習呢。
Hit khoo tshài-tsiáu-á ah-bē hòng-khì póo-si̍p --neh.

哼！
Hngh! 

根本都無人會去啦。
Kun-pún to bô lâng ē khì --lah.

就是講啊。
Tiō sī kóng --ah.

喂！
Eh!

按怎，
Án-nuá, 

你欲創啥？
lí beh tshòng siánn?

你千萬毋通共我講你叫是真正有學生會來。
Lí tshian-bān m̄-thang kā guá kóng lí kiò-sī tsin-tsiànn ū ha̍k-sing ē lâi.

橫直我就等看覓咧嘛，
Huînn-ti̍t guá tiō tán khuànn-māi --eh --mah, 

我已經共逐家講愛補習矣，
guá í-king kā ta̍k-ke kóng ài póo-si̍p --ah, 

若是無留落來等，
nā-sī bô lâu --lo̍h-lâi tán, 

我會感覺家己傷無講義氣矣。
guá ē kám-kak ka-kī siunn bô kóng gī-khì --ah.

義氣？
Gī-khì? 

哼，
Hngh, 

#一#斤是值偌濟啊？
#tsi̍t# kin sī ta̍t guā-tsē --ah?

喂，
Eh, 

小等咧，
sió tán --leh, 

你有閒蹛遐咧煩惱別人，
lí ū-îng tuà hia leh huân-ló pa̍t-lâng, 

哪毋去參加合唱團看覓咧。
ná m̄ khì tsham-ka ha̍p-tshiùnn-thuân khuànn-māi --eh.

到底是⿰啥人佇遐煩惱⿰啥人啊？
Tàu-té sī siáng tī hia huân-ló siáng --ah? 

猶閣有去參加啥物合唱團比你的補習閣較譀。
Iah-koh ū khì tsham-ka siánn-mih ha̍p-tshiùnn-thuân pí lí ê póo-si̍p koh-khah hàm.

嘿，
Heh, 

講了嘛著啦。
kóng liáu mā tio̍h --lah. 

猶毋過#藤山#老師的意志實在是好驚人，
Iah-m̄-koh #藤山# lāu-su ê ì-tsì si̍t-tsāi sī hó kiann--lâng, 

接載伊袂牢喔。
tsih-tsài i bē tiâu --ooh.

歡迎啊，
Huan-gîng --ah, 

予咱鬥陣來唱歌啦。
hōo lán tàu-tīn lâi tshiùnn-kua --lah. 

哼！
Hngh! 

哪會按呢生，
Ná ē án-ne-sinn, 

已經#兩#擺矣呢。
í-king #nn̄g# pái --ah --neh.

我轉來矣！
Guá tńg--lâi --ah!

我當咧等你。
Guá tng-leh tán --lí.

阿母，
A-bú, 

你等我有代誌喔，
lí tán guá ū tāi-tsì --ooh, 

你無去店裡敢會用得？
lí bô khì tiàm--lí kám ē-īng-eh?

我有閣較重要的代誌欲問你，
Guá ū koh-khah tiōng-iàu ê tāi-tsì beh mn̄g --lí, 

學校的補習到底是按怎，
ha̍k-hāu ê póo-si̍p tàu-té sī-án-tsuánn, 

目鏡的真正攏投予你知矣喔。
Ba̍k-kiànn--ê tsin-tsiànn lóng tâu hōo lí tsai --ah --ooh.

戇囝莫蹛遐烏白講，
Gōng kiánn mài tuà hia oo-pe̍h-kóng, 

大小，
tuā-sió, 

我問老師結果伊干焦會曉笑爾爾，
guá mn̄g lāu-su kiat-kó i kan-na ē-hiáu tshiò niā-niā, 

啥物貨攏毋肯共我講，
siánn-mih-hè lóng m̄ khíng kā guá kóng, 

你緊講喔！
lí kín kóng --ooh!

伊無共阿母講喔。
I bô kā a-bú kóng --ooh.

我警告你，
Guá kíng-kò --lí, 

你上好老實講，
lí siōng hó láu-si̍t kóng,

抑無我就共你剝皮袋粗糠。
ah-bô guá tō kā lí pak-phê tē tshoo-khng.

阿母，
A-bú, 

莫啦！
mài --lah!

喂，
Eh, 

#熊的#啊，
#Hîm--ê# --ah, 

你是按怎？
lí sī-án-nuá? 

去予遐的#三年仔#共你舂喔！
Khì hōo hia-ê #sann-nî-á# kā lí tsing --ooh!

毋是啦，
M̄ sī --lah, 

是阮阿母。
sī gún a-bú.

哈哈哈，
Hah hah hah, 

啥物啊，
siánn-mih --ah, 

是恁阿母喔。
sī lín a-bú --ooh.

補習的代誌去予伊知影矣。
Póo-si̍p ê tāi-tsì khì hōo i tsai-iánn --ah.

哎唷，
Ai-ioh, 

恁阿母實在足厲害的呢，
lín a-bú si̍t-tsāi tsiok lī-hāi --ê --neh, 

哈哈哈哈哈。
hah hah hah hah hah.

這个人是我的救命恩情人喔，
Tsit ê lâng sī guá ê kiù-miā un-tsîng-lâng --ooh, 

你知影無。
lí tsai-iánn --bô.

#熊的#啊，
#Hîm--ê# --ah, 

恁阿母乎敢若照三頓共你舂呢。
lín a-bú --honnh kánn-ná tsiàu sann-tǹg kā lí tsing --neh.

#山口#老師你共我看覓啦，
#山口# lāu-su lí kā guá khuànn-māi --lah, 

這領做合唱團的制服好無唅？
tsit niá tsò ha̍p-tshiùnn-thuân ê tsè-ho̍k hó --bô --hannh?

袂䆀呢，
Buē-bái --neh, 

足時行的閣真活潑喔！
tsiok sî-kiânn --ê koh tsin hua̍t-phuat --ooh!

猶毋過這馬猶無人會當穿啦。
Iah-m̄-koh tsit-má iáu bô lâng ē-tàng tshīng --lah. 

社團時間已經到矣。
Siā-thuân sî-kan í-king kàu --ah.

真正無簡單喔！
Tsin-tsiànn bô kán-tan --ooh! 

好，
Hó, 

我嘛愛好好仔拍拚才會用得。
guá mā ài hó-hó-á phah-piànn tsiah ē-īng-eh.

睏罔睏，
Khùn bóng khùn, 

莫陷眠啦！
mài hām-bîn --lah!

喂，
Eh, 

#熊的#你是按怎啦？
#Hîm--ê# lí sī-án-tsuánn --lah?

我想欲去補習看覓咧。
Guá siūnn-beh khì póo-si̍p khuànn-māi --eh.

唅？
Hannh? 

你咧講啥啊。
Lí leh kóng siánn --ah.

拜託咧你腳數嘛較好咧，
Pài-thok --eh lí kioh-siàu mā khah hó --eh, 

遮大漢矣閣咧驚恁老母驚甲彼个形的。
tsiah tuā-hàn --ah koh leh kiann lín lāu-bú kiann kah hit ê hîng --ê.

才毋是你講的按呢啦。
Tsiah m̄ sī lí kóng --ê án-ne --lah. 

彼齒的、彼齒的、彼齒的我嘛無清楚，
Hit-khí--ê, hit-khí--ê, hit-khí--ê guá mā bô tshing-tshó, 

猶毋過伊是阮母仔的救命恩情人。
iah-m̄-koh i sī gún bú--á ê kiù-miā un-tsîng-lâng.

唅？
Hannh?

雖然數學真糞埽，
Sui-jiân sòo-ha̍k tsin pùn-sò, 

猶毋過無去敢若足無義氣的。
iah-m̄-koh bô khì kánn-ná tsiok bô gī-khì --ê.

啊好啦凊彩你啦，
Ah hó --lah tshìn-tshái --lí --lah, 

恁爸欲來走矣啦！
lín-pē beh lâi tsáu --ah --lah! 

行。
Kiânn.

橫直我也無啥代誌啊，
Huînn-ti̍t guá ā bô siánn tāi-tsì --ah, 

我也綴伊來去好啦。
guá ā tuè i lâi-khì hó --lah.

啥貨啊？
Siánn-hè --ah?

伊都已經等#兩#工矣呢，
I to í-king tán #nn̄g# kang --ah --neh, 

咱若閣無來去乎，
lán nā koh bô lâi-khì --honnh, 

我的心肝會感覺略仔歹勢歹勢啦。
guá ê sim-kuann ē kám-kak lio̍h-á pháinn-sè pháinn-sè --lah.

管待伊啊，
Kuán-thāi --i --ah, 

是伊家己欲蹛遐等的呢，
sī i ka-kī beh tuà hia tán --ê --neh, 

有啥物通好歹勢的啊。
ū siánn-mih thang hó pháinn-sè --ê --ah.

我來看一下⿰爾爾，
Guá lâi khuànn --tsi̍t-ē nia̋, 

你是咧緊張啥啦。
lí sī leh kín-tiunn sánn --lah.

乎！
Honnh! 

有夠無意思的呢。
Ū-kàu bô ì-sù --ê --neh. 

彼是叫咱去補數學呢，
He sī kiò lán khì póo sòo-ha̍k --neh, 

⿰啥人欲去啊，
siáng beh khì --ah, 

著無？
tio̍h --bô?

不管是欲去抑毋去攏佮我無關係，
Put-kuán sī beh khì a̍h m̄ khì lóng kah guá bô kuan-hē, 

橫直我分數有夠。
huînn-ti̍t guá hun-sòo ū-kàu.

哭枵啊，
Khàu-iau --ah, 

莫詼矣啦，
mài khue --ah --lah, 

去就去嘛，
khì tō khì --mah, 

莫踮我的面頭前講分數啦。
mài tàm guá ê bīn-thâu-tsîng kóng hun-sòo --lah.

我看你就愛加油喔！
Guá khuànn lí tō ài ka-iû --ooh!

#小內#你莫傷囂俳喔，
#小內# lí mài siunn hiau-pai --ooh, 

雖然你考#三十#分乎，
sui-jiân lí khó #sann-tsa̍p# hun --honnh, 

猶毋過你的分數佮#阿慎#比起來乎是天差佮地啦。
iah-m̄-koh lí ê hun-sòo kah #阿慎# pí --khí-lâi --honnh sī thinn tsha kah tuē --lah.

莫閣啼矣啦，
Mài koh thî --ah --lah, 

你猶是緊去啦！
lí iah sī kín khì --lah!

可惡！
Khónn-ònn!

實在想袂到，
Si̍t-tsāi siūnn bē kàu, 

伊遐爾有耐心。
i hiah-nī ū nāi-sim.

猶閣咧流瀾，
Iah-koh leh lâu-nuā, 

起來矣啦。
khí-lâi --ah --lah. 

阮來補習矣啦！
Gún lâi póo-si̍p --ah --lah!

我先共你講喔，
Guá sing kā lí kóng --ooh, 

自我出世開始，
tsū guá tshut-sì khai-sí, 

我就毋知影啥物叫做數學矣。
guá tiō m̄ tsai-iánn siánn-mih kiò-tsò sòo-ha̍k --ah.

我是除了#九九乘法表#以外，
Guá sī tû-liáu #九九乘法表# í-guā, 

我啥物攏袂曉。
guá siánn-mih lóng bē-hiáu.

我人是來矣啦，
Guá lâng sī lâi --ah --lah, 

猶毋過無按算欲聽你上課。
iah-m̄-koh bô àn-sǹg beh thiann lí siōng-khò.

若按呢恁來遮欲創啥？
Nā án-ne lín lâi tsia beh tshòng siánn?

大小姐，
Tuā-sió-tsiá, 

你的拍拚總算有成績矣。
lí ê phah-piànn tsóng sǹg ū sîng-tsik --ah, 

佇咧大小姐補習的好意之下，
tī-leh tuā-sió-tsiá póo-si̍p ê hó-ì tsi-hā, 

相信遮的戇面的一定有好成績的啦！
siong-sìn tsia-ê gōng-bīn--ê it-tīng ū hó sîng-tsik --ê --lah!

補習對in來講一點仔意義都無，
Póo-si̍p tuì in lâi kóng tsi̍t-tiám-á ì-gī to bô, 

這陣死囡仔脯共我會記得。
tsit tīn sí-gín-á-póo kā guá ē-kì-eh.

仁義的世界，
Jîn-gī ê sè-kài, 

打擊犯罪幫助好人是天經地義的代誌，
tánn-kik huān-tsuē pang-tsōo hó-lâng sī thian-king-tē-gī ê tāi-tsì,

大小姐的學生哪有可能做出搶劫彼種戇代誌咧，
tuā-sió-tsiá ê ha̍k-sing ná ū khó-lîng tsò tshut tshiúnn-kiap hit tsióng gōng tāi-tsì --leh, 

我相信恁逐家絕對袂按呢做的。
guá siong-sìn lín ta̍k-ke tsua̍t-tuì bē án-ne tsò --ê.  

後回「大小姐變金毛！
Āu-huê “Tuā-sió-tsiá piàn kim-moo! 

⿰啥人是真犯人？」
Siáng sī tsin huān-lâng?” 

大小姐加油喔！
tuā-sió-tsiá ka-iû --ooh!

