389 思鄉

思鄉
Su hiong




離開故鄉 三年外
Lī-khui kòo-hiong sann nî guā

精神苦疼 身拖磨
Tsing-sîn khóo-thiànn sin thua-buâ

有路通行
Ū lōo thang kiânn

無厝通好蹛
Bô tshù thang-hó tuà

何時會得較快活
Hô-sî ē-tit khah khuìnn-ua̍h

故鄉光景今啥款
Kòo-hiong kong-kíng kim siánn-khuán

思念親友心情亂
Su-liām tshin-iú sim-tsiânn luān

爸母為囝 不時咧操煩
Pē-bú uī kiánn put-sî teh tshau-huân

何時會得 較心寬
Hô sî ē-tit  khah sim-khuan

男人思鄉 想規暝
Lâm-jîn su hiong siūnn kui mî

每日思鄉 深立志
Muí ji̍t su hiong tshim li̍p-tsì

佳哉星光
Ka-tsài tshenn-kng

有時月也圓
Ū-sî ge̍h iā înn

就是圓滿 榮歸時
Tsiū sī uân-buán îng kui sî

