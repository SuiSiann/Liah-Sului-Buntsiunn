823 保力達B（2017賀歲篇）

閹雞鼓大聲啼，
Iam-ke kóo tuā-siann thî,

猴山仔走去覕，
kâu-san--á tsáu khì bih,

目一𥍉，
ba̍k tsi̍t nih,

新年已經欲換舊年，
sin-nî í-king beh uānn kū-nî,

啊過去的一年，
ah kuè-khì ê tsi̍t nî,

毋知影你會記得啥，
m̄ tsai-iánn lí ē-kì-lit sánn,

是總統已經換人，
sī tsóng-thóng í-king uānn lâng,

世事敢若仝款挐氅氅，
sè-sū kánn-ná kāng-khuán jû-tsháng-tsháng,

啊是退休金會袂煞，
ah sī thè-hiu-kim huē bē suah,

著愛歇幾工才快活，
tio̍h-ài hioh kuí kang tsiah khuìnn-ua̍h,

抑是男男女女欲嫁娶，
a̍h-sī lâm-lâm-lú-lú beh kè-tshuā,

啊若作穡人會記得的是，
ah nā tsoh-sit-lâng ē-kì-lit ê sī,

年初起大寒，
nî-tshe khí tuā-kuânn,

四界落雪人歡喜，
sì-kè lo̍h-seh lâng huann-hí,

阮是煩惱甲睏袂去，
gún sī huân-ló kah khùn bē khì,

紲落拄著大風颱，
suà--lo̍h tú-tio̍h tuā hong-thai,

果子倒欉到塗跤，
kue-tsí tó-tsâng kàu thôo-kha,

青菜未收水底爛，
Tshenn-tshài buē siu tsuí-té nuā,

毋但操勞一水趁無食，
m̄-nā tshau-lô tsi̍t tsuí thàn bô tsia̍h,

加班費，
ka-pan-huì,

啊阮是欲共啥人領？
ah gún sī beh kā siánn lâng niá?

講遮的予逐家罔參考，
Kóng tsia-ê hōo ta̍k-ke bóng tsham-khó,

時機無偌好，
sî-ki bô guā hó,

士農工商攏有煩惱，
sū lông kang siong lóng ū huân-ló,

若會當互相理解佮體諒，
nā ē-tàng hōo-siōng lí-kái kah thé-liōng,

厝內和諧，
tshù-lāi hô-hâi,

萬項毋才會興旺。
bān-hāng m̄-tsiah ē hing-ōng.

趁過年，
Thàn kuè-nî,

小歇喘，
sió hioh-tshuán,

明年的氣力，
mê-nî ê khuì-la̍t,

咱順紲攢予便。
lán sūn-suà tshuân hōo piān.

新年恭喜，
Sin-nî kiong-hí, 

平安順序，
pîng-an sūn-sī,

#保力達B#。
#保力達B#.

