605 《新竹市國民小學閩南語教材大頭仔明第七冊》

呵咾阿娟
O-ló A-kuan

你講臺語講了足好的。
Lí kóng Tâi-gí kóng liáu tsiok hó --ê.

哪有啦！
Ná ū --lah! 

多謝你！
To-siā --lí!

這句話真好用
Tsit kù uē tsin hó-īng

阿明：
A-bîng: 

你唱歌唱了足好的。
Lí tshiùnn-kua tshiùnn liáu tsiok hó --ê.

阿娟：
A-kuan: 

哪有啦！
Ná ū --lah! 

多謝你！
To-siā --lí!

阿明：
A-bîng: 

你畫圖畫了足好的。
Lí uē-tôo uē liáu tsiok hó --ê.

阿娟：
A-kuan: 

哪有啦！
Ná ū --lah! 

多謝你！
To-siā --lí!

阿明：
A-bîng: 

你拍球拍了足好的。
Lí phah-kiû phah liáu tsiok hó--ê.

阿娟：
A-kuan: 

哪有啦！
Ná ū --lah! 

多謝你！
To-siā --lí!

閩南語嘛有#rap#
Bân-lâm-gí mā ū #rap#

你講臺語講了足好
Lí kóng Tâi-gí kóng liáu tsiok hó

你的歌嘛唱了足好
Lí ê kua mā tshiùnn liáu tsiok hó

你逐項表現攏真好
Lí ta̍k hāng piáu-hiān lóng tsin hó

莫怪逐家攏呵咾
Bo̍k-kuài ta̍k-ke lóng o-ló

袂記得紮𥰔仔
Bē-kì-tit tsah phín-á

逐家共𥰔仔提出來
Ta̍k-ke kā phín-á the̍h--tshut-lâi

失禮！
Sit-lé! 

我又閣袂記得
Guá iū-koh bē-kì-tit

這句話真好用
Tsit kù uē tsin hó-īng

老師：
Lāu-su:

逐家共彩色筆提出來
Ta̍k-ke kā tshái-sik-pit the̍h--tshut-lâi

阿明：
A-bîng: 

失禮！
Sit-lé!

我又閣袂記得
Guá iū-koh bē-kì-tit

老師：
Lāu-su: 

逐家共毛筆提出來
Ta̍k-ke kā môo-pit the̍h--tshut-lâi

阿明：
A-bîng: 

失禮！
Sit-lé!

我又閣袂記得
Guá iū-koh bē-kì-tit

老師：
Lāu-su: 

逐家共尺提出來
Ta̍k-ke kā tshioh the̍h--tshut-lâi

阿明：
A-bîng: 

失禮！
Sit-lé! 

我又閣袂記得
Guá iū-koh bē-kì-tit

閩南語嘛有#rap#
Bân-lâm-gí mā ū #rap#

因為時間真短
In-uī sî-kan tsin té

物件我煞袂記得買
Mi̍h-kiānn guá suah bē-kì-tit bé

歹勢歹勢真歹勢
Pháinn-sè pháinn-sè tsin pháinn-sè

失禮失禮真失禮
Sit-lé sit-lé tsin sit-lé

整理冊
Tsíng-lí tsheh

冊我攏整理好矣
Tsheh guá lóng tsíng-lí hó --ah

多謝你！
To-siā --lí! 

好佳哉有你鬥相共
Hó-ka-tsài ū lí tàu-sann-kāng 

這無啥啦！
Tse bô siánn --lah!

這句話真好用
Tsit kù uē tsin hó-īng

超人：
Tshiau-jîn: 

簿仔我攏整理好矣
Phōo-á guá lóng tsíng-lí hó --ah

阿明：
A-bîng: 

多謝你！
To-siā lí!

好佳哉有你鬥相共
Hó-ka-tsài ū lí tàu-sann-kāng

超人：
Tshiau-jîn: 

掃帚我攏整理好矣
Sàu-tshiú guá lóng tsíng-lí hó--ah

阿明：
A-bîng: 

多謝你！
To-siā lí!

好佳哉有你鬥相共
Hó-ka-tsài ū lí tàu-sann-kāng

超人：
Tshiau-jîn: 

衫我攏整理好矣
Sann guá lóng tsíng-lí hó--ah

阿明：
A-bîng: 

多謝你！
To-siā lí!

好佳哉有你鬥相共
Hó-ka-tsài ū lí tàu-sann-kāng

閩南語嘛有#rap#
Bân-lâm-gí mā ū #rap#

遮的物件遮爾重
Tsia-ê mi̍h-kiānn tsiah-nī tāng

好佳哉有你鬥相共
Hó-ka-tsài ū lí tàu-sann-kāng

若無毋知欲搬佗一項
Nā-bô m̄ tsai beh puann tó tsi̍t hāng

好佳哉有你鬥相共
Hó-ka-tsài ū lí tàu-sann-kāng

講予媽媽聽
Kóng hōo má-mah thiann

我感覺阿賢足討厭的！
Guá kám-kak A-hiân tsiok thó-ià--ê!

是按怎啦？
Sī án-tsuánn --lah? 

講予媽媽聽好無？
Kóng hōo má-mah thiann hó --bô?

這句話真好用
Tsit kù uē tsin hó-īng

阿明：
A-bîng: 

我感覺弟弟足討厭的！
Guá kám-kak ti--tih tsiok thó-ià--ê!

媽媽：
Má-mah: 

是按怎啦？
Sī án-tsuánn --lah?

講予媽媽聽好無？
Kóng hōo má-mah thiann hó --bô?

阿明：
A-bîng: 

我感覺妹妹足討厭的！
Guá kám-kak me--meh tsiok thó-ià--ê?

媽媽：
Má-mah: 

是按怎啦？
Sī án-tsuánn --lah? 

講予媽媽聽好無？
Kóng hōo má-mah thiann hó --bô?

阿明：
A-bîng: 

我感覺彼隻狗足討厭的！
Guá kám-kak hit tsiah káu tsiok thó-ià--ê?

媽媽：
Má-mah: 

是按怎啦？
Sī án-tsuánn --lah? 

講予媽媽聽好無？
Kóng hōo má-mah thiann hó --bô?

閩南語嘛有#rap#
Bân-lâm-gí mā ū #rap#

我感覺阿賢足討厭
Guá kám-kak A-hiân tsiok thó-ià

定定耍我的目鏡
Tiānn-tiānn sńg guá ê ba̍k-kiànn

我感覺阿賢足討厭
Guá kám-kak A-hiân tsiok thó-ià

希望老師共伊罰徛
Hi-bāng lāu-su kā i hua̍t khiā

敲電話揣阿媽
Khà tiān-uē tshuē a-má

喂
Uê

阿公，
A-kong, 

我是阿明啦！
guá sī A-Bîng --lah!

阿明喔，
A-Bîng --ooh, 

你食飽未？
lí tsia̍h-pá --buē?

食飽矣。
Tsia̍h-pá --ah. 

阿媽敢有佇咧？
A-má kám ū tī--leh?

這句話真好用
Tsit kù uē tsin hó-īng

阿媽，
A-má, 

我是阿明啦
guá sī A-Bîng --lah

阿明喔，
A-Bîng --ooh , 

你食飽未？
lí tsia̍h-pá --buē?

老師，
Lāu-su , 

我是阿明啦
guá sī A-Bîng --lah

阿明喔，
A-Bîng --ooh, 

你食飽未？
lí tsia̍h-pá --buē?

阿娟，
A-kuan, 

我是阿明啦
guá sī A-Bîng --lah

阿明喔，
A-Bîng --ooh, 

你食飽未？
lí tsia̍h-pá --buē?

閩南語嘛有#rap#
Bân-lâm-gí mā ū #rap#

阿公阿公你佇咧創啥物
A-kong a-kong lí tī-leh tshòng siánn-mih

我這馬當佇咧食果子
Guá tsit-má tng tī-leh tsia̍h kué-tsí

請問阿媽敢有佇咧
Tshiánn-mn̄g a-má kám ū tī--leh

小等咧！
Sió-tán --leh! 

伊這馬佇咧洗米
I tsit-má tī-leh sé bí

請老師講故事
Tshiánn lāu-su kóng kòo-sū

老師，
Lāu-su, 

你敢會使講故事予阮聽？
lí kám ē-sái kóng kòo-sū hōo guán thiann?

恁若有乖我就講
Lín nā ū kuai guá tō kóng

好！
Hó!

這句話真好用
Tsit kù uē tsin hó-īng

阿明：
A-bîng: 

老師，
Lāu-su, 

你敢會使唱歌予阮聽？
lí kám ē-sái tshiùnn-kua hōo guán thiann?

老師：
Lāu-su: 

恁若有乖我就唱
Lín nā ū kuai guá tō tshiùnn

阿明：
A-bîng: 

老師，
Lāu-su, 

你敢會使畫圖予阮看？
lí kám ē-sái uē-tôo hōo guán khuànn?

老師：
Lāu-su: 

恁若有乖我就畫
Lín nā ū kuai guá tō uē

阿明：
A-bîng: 

老師，
Lāu-su, 

你敢會使歕𥰔仔予阮聽？
lí kám ē-sái pûn phín-á hōo guán thiann?

老師：
Lāu-su: 

恁若有乖我就歕
Lín nā ū kuai guá tō pûn

閩南語嘛有#rap#
Bân-lâm-gí mā ū #rap#

老師講的故事足好聽
Lāu-su kóng ê kòo-sū tsiok hó-thiann

敢會使講故事予我聽
Kám ē-sái kóng kòo-sū hōo guá thiann

阮若有乖得人疼
Guán nā ū kuai tit-lâng-thiànn

敢會使講故事予我聽
Kám ē-sái kóng kòo-sū hōo guá thiann

