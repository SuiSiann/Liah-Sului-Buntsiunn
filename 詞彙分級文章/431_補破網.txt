431 補破網

補破網
Póo-phuà-bāng




見著網目箍紅
Kìnn-tio̍h bāng ba̍k-khoo âng

破甲遮大空
Phuà kah tsiah tuā khang

想欲補無半項
Siūnn-beh póo bô puànn hāng

啥人知阮苦痛
Siánn-lâng tsai gún khóo-thàng

今日若將這來放
Kim-ji̍t nā tsiong tse lâi pàng

是永遠無希望
Sī íng-uán bô hi-bāng

為著前途罔活動
Uī-tio̍h tsiân-tôo bóng ua̍h-tāng

揣家私補破網
Tshuē ke-si póo-phuà-bāng

手捾網頭就重
Tshiú kuānn bāng thâu tsiū tāng

悽慘阮一人
Tshi-tshám gún tsi̍t lâng

意中人走佗藏
Ì-tiong-lâng tsáu tó tshàng　

針線來鬥幫忙
Tsiam-suànn lâi tàu pang-bâng

姑不而將罔振動
Koo-put-lî-tsiong bóng tín-tāng　

攑網針接西東
Gia̍h bāng-tsiam tsiap se tang

天河用線做橋枋
Thian-hô iōng suànn tsuè kiô-pang

全精神補破網
Tsuân tsing-sîn póo-phuà-bāng

魚入網好年冬
Hî ji̍p bāng hó-nî-tang

歌聲滿漁港
Kua-siann muá hî-káng

阻風雨駛孤帆
Tsóo hong-hōo sái koo phâng

阮勞力無了工
Gún lô-li̍k bô liáu-kang

雨過天清魚滿港
Hōo kuè thinn tshing hî muá káng

最快樂咱雙人
Tsuè khuài-lo̍k lán siang-lâng

今仔日團圓心花芳
Kin-á-ji̍t thuân-înn sim hue phang

從今免補破網
Tsiông kim bián póo-phuà-bāng

