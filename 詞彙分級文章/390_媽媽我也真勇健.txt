390 媽媽我也真勇健

媽媽我也真勇健
Má-mah guá iā tsin ióng-kiānn




新味的#banana#若送來的時
Sin bī ê #banana# nā sàng lâi ê sî

可愛的戰友也歡喜跳出來
Khó-ài ê tsiàn-iú iā huann-hí thiàu tshut-lâi

訓練後休息時
Hùn-liān āu hiu-sik sî

我也真正希望點一支新樂園
Guá iā tsin-tsiànn hi-bāng tiám tsi̍t ki sin-lo̍k-hn̂g

大氣霧出來
Tuā-khì bū tshut-lâi

月光暝踮在營內站崗的時
Ge̍h-kng mî tiàm tsāi iânn lāi tsām-kang ê sî

遙遠的故鄉也予阮來想起
Iâu-uán ê kòo-hiong iā hōo gún lâi siūnn-khí

小弟弟小妹妹
Sió ti--tih sió me--meh

親愛我的阿母恁這陣怎樣來
Tshin-ài guá ê a-bú lín tsit-tsūn tsuánn-iūnn lâi

快樂過日子
Khuài-lo̍k kuè ji̍t-tsí

阮就是寶島男兒做阿兵哥
Gún tsiū sī pó-tó lâm-jî tsò a-ping-ko

在軍中真勇健請恁免掛意
Tsāi kun-tiong tsin ióng-kiānn tshiánn lín bián kuà-ì

坐船抑peh山頂
Tsē tsûn ia̍h peh suann-tíng

這款不在眼內不時都真快樂
Tsit khuán put tsāi gán lāi put-sî to tsin khuài-lo̍k

勇敢的男兒
Ióng-kám ê lâm-jî

再會啊我的寶島 
Tsài-huē --ah guá ê pó-tó

船若出帆
Tsûn nā tshut-phâng

希望會再相會
Hi-bāng ē tsài siong-huē

請恁也等待
Tshiánn lín iā tán-thāi

過一年 八個月
Kè tsi̍t nî  peh kò gue̍h

彼時我會倒來請逐家也保重
Hit sî guá ē tò-lâi tshiánn ta̍k-ke iā pó-tiōng

媽媽再會啦
Má-mah tsài-huē --lah

