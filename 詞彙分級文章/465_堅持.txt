465 堅持

堅持
Kian-tshî




頭前的路
Thâu-tsîng ê lōo

毋知偌長偌爾苦
M̄ tsai guā tn̂g guā-nī khóo

看袂著
Khuànn buē tio̍h

行著一步算一步
Kiânn tio̍h tsi̍t pōo sǹg tsi̍t pōo

雨水那落
Hōo-tsuí ná lo̍h

已經沃澹阮衫褲
Í-king ak-tâm gún sann-khòo

這陣風
Tsit tsūn hong

只是予阮的心更加堅強
Tsí-sī hōo gún ê sim kìng-ka kian-kiông

成功的背後
Sîng-kong ê puē-hiō

毋知有偌濟苦楚
M̄ tsai ū guā tsuē khóo-tshóo

阮選擇的路
Gún suán-ti̍k ê lōo

一定堅持到成功
It-tīng kian-tshî kàu sîng-kong

堅定的心伴阮向前行
Kian-tīng ê sim phuānn gún hiòng-tsiân kiânn

請你會記著阮的名
Tshiánn lí ē kì-tio̍h gún ê miâ

有人出世就好命
Ū lâng tshut-sì tiō hó-miā

阮是用命咧拍拚
Gún sī iōng miā teh phah-piànn

毋驚失敗慢慢向前行
M̄-kiann sit-pāi bān-bān hiòng-tsiân kiânn

運命毋是天註定
Ūn-miā m̄ sī thinn tsù-tiānn

只要用心來拍拚
Tsí-iàu iōng-sim lâi phah-piànn

一定唱出阮的名
It-tīng tshiùnn tshut gún ê miâ

