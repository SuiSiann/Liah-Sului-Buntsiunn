443 舊情也綿綿

舊情也綿綿
Kū tsîng iā mî-mî




有聽別人佇咧講起
Ū thiann pa̍t-lâng tī-leh kóng-khí

你的生活過著並不如意
Lí ê sing-ua̍h kuè tio̍h pīng put lû-ì

雖然咱已經來分開
Sui-liân lán í-king lâi hun-khui

對你也是會來關心
Tuì lí iā sī ē lâi kuan-sim

飄撇的男兒
Phiau-phiat ê lâm-lî

多情的玫瑰
To-tsîng ê muî-kuì	

為何受命運來創治
Uī-hô siū miā-ūn lâi tshòng-tī

希望你毋通來失志
Hi-bāng lí m̄-thang lâi sit-tsì

人生本來就是一齣戲
Jîn-sing pún-lâi tsiū sī tsi̍t tshut hì

世間無永遠的富貴
Sè-kan bô íng-uán ê hù-kuì

也無永遠紅的花蕊
Iā bô íng-uán âng ê hue-luí	

青春少年時
Tshing-tshun siàu-liân sî	

親像目一𥍉
Tshin-tshiūnn ba̍k tsi̍t nih

只有在夢中再相見
Tsí-ū tsāi bāng-tiong tsài sann-kìnn	

啊 想欲安慰著你
Ah siūnn-beh an-uì tio̍h lí

啊 毋知你佇佗位
Ah m̄ tsai lí tī tó-uī

今夜又是落著小雨的暗暝
Kim-iā iū sī lo̍h-tio̍h sió hōo ê àm-mî

想舊情也綿綿
Siūnn kū tsîng iā mî-mî

