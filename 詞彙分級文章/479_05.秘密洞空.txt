479 05.秘密洞空

祕密洞空
Pì-bi̍t tōng-khang




咱去遐覕雨啦！ 
Lán khì hia bih-hōo --lah!

馬鈴薯狗，馬鈴薯狗。
Má-lîng-tsî-káu, Má-lîng-tsî-káu.

這是啥物啊？這是啥物啊？  
Tse sī siánn-mi̍h --ah? Tse sī siánn-mi̍h --ah?

這是啥物啊？馬鈴薯狗。
Tse sī siánn-mi̍h --ah? Má-lîng-tsî-káu.

這个洞空足厲害的，會共聲音關起來。 
Tsit ê tōng-khang tsiok lī-hāi--ê, ē kā siann-im kuinn --khí-lâi.

這个洞空足厲害的，會共聲音關起來。
Tsit ê tōng-khang tsiok lī-hāi--ê, ē kā siann-im kuinn --khí-lâi.

哇！實在是足趣味。
Uah! Si̍t-tsāi sī tsiok tshù-bī. 

哇！實在是足趣味。
Uah! Si̍t-tsāi sī tsiok tshù-bī.

番薯刺蝟！
Han-tsî-tshì-uī!

馬鈴薯狗！
Má-lîng-tsî-káu!

足佮意你！
Tsiok kah-ì --lí!

我嘛是。
Guá mā sī.

我嘛是，番薯刺蝟、馬鈴薯狗，足佮意你。
Guá mā sī, Han-tsî-tshì-uī, Má-lîng-tsî-káu, tsiok kah-ì --lí.

哇！足趣味的。
Uah! Tsiok tshù-bī--ê.

彼个洞空就當做咱兩个人的祕密喔！
Hit ê tōng-khang tiō tòng-tsuè lán nn̄g ê lâng ê pì-bi̍t --ooh!

喔！好啊，番薯刺蝟。
Ooh! Hó --ah, Han-tsî-tshì-uī.

馬鈴薯狗！
Má-lîng-tsî-káu!

唅？高麗菜象。
Hannh? Ko-lê-tshài-tshiūnn.

恁走去佗位？
Lín tsáu khì tó-uī?

啊！這！
Ah! Tse!

緊講，恁走去佗位?
Kín kóng, lín tsáu khì tó-uī? 

這是阮兩个人的
Tse sī gún nn̄g ê lâng ê

祕密啦！
Pì-bi̍t --lah!

真討厭！
Tsin thó-ià!

咱兩个閣去乎？
Lán nn̄g ê koh khì --honnh?

明仔載閣去，嘻嘻。
Bîn-á-tsài koh khì, hi hi.

馬鈴薯狗誠無意思，
Má-lîng-tsî-káu tsiânn bô ì-sù,

逐擺攏干焦佮番薯刺蝟耍爾，討厭！
ta̍k-pái lóng kan-na kah Han-tsî-tshì-uī sńg niā, thó-ià!

喂！高麗菜象。
Ueh! Ko-lê-tshài-tshiūnn.

喔！是討厭鬼河馬白菜喔。
Ooh! Sī thó-ià-kuí Hô-bé-pe̍h-tshài --ooh.

喂！咱來約會啦!
Ueh! Lán lâi iok-huē --lah!

無愛，莫倚過來啦。
Bô ài, mài uá--kuè-lâi --lah.

拜託咧，咱來開講好無啦?
Pài-thok --leh, lán lâi khai-káng hó --bô --lah?

足煩的，呔會閣來？
Tsiok huân--ê, Thài ē koh lâi?

高麗菜象，你佇佗位？
Ko-lê-tshài-tshiūnn, lí tī tó-uī?

莫閣逐矣，真正足煩的，討厭。
Mài koh jiok --ah, tsin-tsiànn tsiok huân--ê, thó-ià.

遮有一个洞空，拄仔好合我的心情，
Tsia ū tsi̍t ê tōng-khang, tú-á-hó ha̍h guá ê sim-tsîng,

雄雄足想欲大聲喝的。
hiông-hiông tsiok siūnn-beh tuā-siann huah --ê.

馬鈴薯狗是戇大呆，
Má-lîng-tsî-káu sī gōng-tuā-tai,

我討厭番薯刺蝟，
guá thó-ià Han-tsî-tshì-uī,

河馬白菜活欲吵死，
Hô-bé-pe̍h-tshài ua̍h-beh tshá--sí,

按呢輕鬆濟囉！
án-ne khin-sang tsē --looh!

我的祕密，別人的祕密，
Guá ê pì-bi̍t, pa̍t-lâng ê pì-bi̍t,

逐家的事實，啊哈哈哈。
ta̍k-ke ê sū-si̍t, ah ha ha ha.

喂？呔會有遮爾濟，
Ueh? Thài ē ū tsiah-nī tsē,

敢講是馬鈴薯狗進前來過矣？我來聽看覓。
kám-kóng sī Má-lîng-tsî-káu tsìn-tsîng lâi--kuè --ah? Guá lâi thiann khuànn-māi.

番薯刺蝟、戇大呆、討厭！
Han-tsî-tshì-uī, gōng-tuā-tai, thó-ià!

遮是干焦阮兩个人才知影的祕密洞空，
Tsia sī kan-ta gún nn̄g ê lâng tsiah tsai-iánn ê pì-bi̍t tōng-khang,

馬鈴薯狗真正是足過份的。
Má-lîng-tsî-káu tsin-tsiànn sī tsiok kuè-hūn--ê.

