729 熱血新人教師登場

雖然是教#放牛班#，
Sui-liân sī kà #放牛班#, 

猶毋過我猶是真歡喜，
iah-m̄-koh guá iah sī tsin huann-hí, 

管待in是熊抑是虎。
kuán-thāi in sī hîm iah-sī hóo.

啊嘿嘿，
Iah heh heh, 

實在是足好的，
si̍t-tsāi sī tsiok hó --ê, 

#兩#位老師妖嬌美麗活潑古錐，
#nn̄g# uī lāu-su iau-kiau bí-lē ua̍t-phuat kóo-tsui, 

#mh#哼哼，
#mh# hngh hngh, 

這是阮逐家的福氣啦！
tse sī gún ta̍k-ke ê hok-khì --lah!

喔謼謼！
Ooh hooh hooh!

借問一下，
Tsioh-mn̄g --tsi̍t-ē, 

校長是因為in的外表，
hāu-tiúnn sī in-uī in ê guā-piáu, 

才請in來學校教冊的是毋？
tsiah tshiánn in lâi ha̍k-hāu kà-tsheh --ê sī --m̄?

是啊！
Sī --ah! 

啊這位是教音樂的#藤山#老師，
Ah tsit uī sī kà im-ga̍k ê #藤山# lāu-su, 

啊這位是教數學的#山口#老師啦。
ah tsit uī sī kà sòo-ha̍k ê #山口# lāu-su --lah.

你是#あたまショ－ト#是毋啊？
Lí sī #あたまショ－ト# sī --m̄ --ah? 

請查某來學校教冊，
Tshiánn tsa-bóo lâi ha̍k-hāu kà-tsheh, 

根本是送肉飼虎食，
kun-pún sī sàng bah tshī hóo tsia̍h, 

啊你是頭一工做校長是毋啊？
ah lí sī thâu tsi̍t kang tsò hāu-tiúnn sī --m̄ --ah? 

親像你這款人，
Tshan-tshiūnn lí tsit khuán lâng, 

是欲按怎做人的模範唅？
sī beh án-nuá tsò lâng ê bôo-huān --hannh?

嘿嘿嘿嘿，
Heh heh heh heh, 

緊咧、
kín --leh, 

緊咧，
kín --leh, 

借看一下。
Tsioh khuànn --tsi̍t-ē. 

哈哈哈哈，
Ha ha ha ha, 

喔這身材蓋好。
ooh tse sin-tsâi kài hó.

喂、
Eh, 

喂、
eh, 

喂，
eh, 

大新聞、
tuā sin-bûn, 

大新聞，
tuā sin-bûn, 

有人欲鼻芳無？
ū lâng beh phīnn-phang --bô? 

啥物大新聞啊？ 
Siánn-mih tuā sin-bûn --ah? 

敢講新來的導的是摔角選手喔？
Kám kóng sin-lâi--ê tō--ê sī siak-kak suán-tshiú --ooh?

乎你嘛#幫幫忙#，
Honnh lí mā #幫幫忙#, 

是按呢啦，
sī án-ne --lah, 

腰束奶噗尻川𠕇硞硞。
io sok ne phok kha-tshng tīng-khok-khok.

Uah，
Uah, 

俺娘喂啊！
á-niâ--uê --ah! 

#辣妹#也會曉教人讀冊喔！
#辣妹# ā ē-hiáu kà lâng tha̍k-tsheh --ooh! 

校長乎實在足有眼光的。
Hāu-tiúnn --honnh si̍t-tsāi tsiok ū gán-kong --ê.

這聲咱來好好仔慶祝一下。
Tsit-siann lán lâi hó-hó-á khìng-tsiok --tsi̍t-ē.

嘻嘻嘻嘻，遮的學生囡仔猶閣少年，
Hi hi hi hi, tsia-ê ha̍k-sing gín-á iá-koh siàu-liân, 

對著愛充滿著好奇，
tuì-tio̍h ài tshiong-buán tio̍h hònn-kî, 

所以啊我專工請查某老師來教in啥物號做愛啦！
sóo-í --ah guá tsuan-kang tshiánn tsa-bóo lāu-su lâi kà in siánn-mih hō-tsò ài --lah!

戇豬，
Gōng ti, 

人呆看面就知。
lâng tai khuànn bīn tō tsai. 

按呢落去，
Án-ne lo̍h-khì, 

學生會peh對頭殼頂放尿你知無？
ha̍k-sing ē peh uì thâu-khak-tíng pàng liō lí tsai --bô? 

我共恁警告喔，
Guá kā lín kíng-kò --ooh, 

若無將學生囥在眼內，
nā bô tsiong ha̍k-sing khǹg tsāi gán-lāi, 

有啥物失覺察，
ū siánn-mih sit-kak-tshat, 

我是毋知喔，
guá sī m̄ tsai --ooh, 

#藤山#老師。
#藤山# lāu-su.

啊是！
Ah sī!

你是無錢買裙，
Lí sī bô tsînn bé kûn, 

干焦這个行頭是毋？
kan-na tsit ê hîng-thâu sī --m̄? 

#咪咪#走出來吹風會感冒喔！
#咪咪# tsáu tshut--lâi tshe-hong ē kám-mōo --ooh! 

猶閣有#山口#老師。
Iá-koh ū #山口# lāu-su.

是！
Sī!

穿su-lí-pá來學校教冊，
Tshīng su-lí-pá lâi ha̍k-hāu kà-tsheh, 

若是拄著欲逃命的時陣，
nā-sī tú-tio̍h beh tô-miā ê sî-tsūn, 

你敢走會去？
lí kám tsáu ē khì?

逃命？
Tô-miā?

無錯，
Bô tshò, 

規欉好好，
kui tsâng hó-hó, 

穿運動衫布鞋，
tshīng ūn-tōng-sann pòo-ê, 

這是上基本的。
tse sī siōng ki-pún --ê. 

猶閣有毋通#一#个人，
Iá-koh ū m̄-thang #si̍t# ê lâng, 

上好是#七#、
siōng-hó sī #tshit#, 

#八#个人鬥陣出門，
#pueh# ê lâng tàu-tīn tshut-mn̂g, 

交代的代誌千萬愛會記得喔！
kau-tài ê tāi-tsì tshian-bān ài ē-kì-lit --ooh!

#事情有這麼難嗎？#
#事情有這麼難嗎？#

就是啊！
Tō sī --ah!

咱愛好好仔加油喔！
Lán ài hó-hó-á ka-iû --ooh!

好，
Hó, 

對今仔日開始，
tuì kin-á-li̍t khai-sí, 

我就是一个老師矣，
guá tō sī tsi̍t ê lāu-su --ah, 

我愛振作好好仔做，
guá ài tsín-tsok hó-hó-á tsò, 

加油。
ka-iû.

啊！
Ah! 

無啊，
Bô --ah, 

你是⿰啥人啊？
lí sī siáng --ah?

我喔？
Guá --ooh? 

恁這班的導的啊。
Lín tsit pan ê tō--ê --ah.

啥貨？
Siánn-hè?

俺娘喂啊，
Á-niâ-uê --ah, 

哪會按呢？
ná ē án-ne? 

你毋是講導的腰束閣奶噗啊？
Lí m̄ sī kóng tō--ê io sok koh ne phok --ah?

尻川閣𠕇硞硞。
Kha-tshng koh tīng-khok-khok.

奇怪，
Kî-kuài, 

哪會按呢？
ná ē án-ne?

啊！
Ah! 

我知影矣啦，
Guá tsai-iánn --ah --lah, 

恁講的彼个是#二#班的#藤山#老師，
lín kóng --ê hit ê sī #lī# pan ê #藤山# lāu-su, 

毋是我，
m̄ sī guá, 

恁認毋著人矣！
lín līn m̄-tio̍h lâng --ah!

真珠換龍眼。
Tsin-tsu uānn lîng-gíng.

有夠歹耍呢！
Ū-kàu pháinn sńg --neh!

謼，
Hooh, 

我咧，
guá --leh, 

主任講的果然無錯。
tsú-līm kóng --ê kó-jiân bô tshò.

哎喲，
Ai-iō, 

你這齒的是欲按怎做阮導的。
lí tsit khí --ê sī beh án-tsuánn tsò gún tō--ê.

我看你轉去食家己好矣啦。
Guá khuànn lí tńg-khì tsia̍h ka-tī hó --ah --lah.

拜託咧，
Pài-thok --eh, 

䆀閣厚屎，
bái koh kāu-sái, 

哪會用得做阮導的。
ná ē-īng-eh tsò gún tō--ê.

各位同學！
Kok-uī tông-o̍h!

#耶#。
#耶#.

喔，
Ooh, 

害我掣一下。
hāi guá tshuah tsi̍t-ē.

哈、哈、哈，
Ha, ha, ha, 

喂喂這支的反應有夠慢呢，
eh eh tsit ki ê huán-ìng ū-kàu bān --neh, 

哈、哈、哈。
ha, ha, ha. 

凡勢是#アダ#嘛無一定喔。
Huān-sè sī #アダ# mā bô-it-tīng --ooh.

用跤頭趺想嘛知。
Iōng kha-thâu-u siūnn mā tsai.

#熊的#，
#Hîm--ê#, 

一透早莫亂矣。
tsi̍t thàu-tsá mài luān --ah.

我咧。
Guá --leh.

#阿慎#。
#阿慎#.

#阿慎#，
#阿慎#, 

天欲落紅雨矣是毋？
thinn beh lo̍h âng hōo --ah sī --m̄? 

今仔日遮早來上課喔。
Kin-á-ji̍t tsiah tsá lâi siōng-khò --ooh.

這箍，
Tsit khoo, 

敢是這班的𤆬頭的？
kám sī tsit pan ê tshuā-thâu--ê?

伊是咱的導的。
I sī lán ê tō--ê.

導的？
Tō--ê?

各位同學，
Kok-uī tông-o̍h, 

這馬全班人攏到齊矣，
tsit-má tsuân pan lâng lóng kàu-tsê --ah, 

我來自我介紹，
guá lâi tsū-ngóo kài-siāu, 

我叫做#山口久美子#，
guá kiò-tsò #山口久美子#, 

是恁這班的導的。
sī lín tsit pan ê tō--ê. 

無人欲插我。
Bô lâng beh tshap --guá.

我聽講#二#班的導的是#波霸#呢！
Guá thiann-kóng #jī# pan ê tō--ê sī #波霸# --neh! 

足大的。
Tsiok tuā --ê.

是啊！
Sī --ah! 

啊毋過咱導的乎，
Ah m̄-koh lán tō--ê --honnh, 

竟然是#一#隻#四眼田雞#啦。
kìng-liân sī #tsi̍t# tsiah #四眼田雞# --lah.

來，
Lâi, 

#一#人#一#張逐家攏有喔，
#tsi̍t# lâng #tsi̍t# tiunn ta̍k-ke lóng ū --ooh, 

為著欲較早熟似逐家，
uī-tio̍h beh khah-tsá si̍k-sāi ta̍k-ke, 

請恁共恁的名佮興趣攏寫落來，
tshiánn lín kā lín ê miâ kah hìng-tshù lóng siá --lo̍h-lâi, 

或者是欲寫恁的煩惱抑是未來的理想攏會用得。
hi̍k-tsiá sī beh siá lín ê huân-ló ia̍h-sī bī-lâi ê lí-sióng lóng ē-īng-eh. 

啊著啦！
Ah tio̍h --lah! 

厝內的代誌嘛會用得寫喔！
Tshù-lāi ê tāi-tsì mā ē-īng-eh siá --ooh!

哼，
Hngh, 

有夠低路的。
ū-kàu kē-lōo --ê.

寫查某朋友會使無唅？
Siá tsa-bóo pîng-iú ē-sái --bô --hannh?

寫#轟趴#敢會用得啊？
Siá #轟趴# kám ē-īng-eh --ah?

寫電動啦、
Siá tiān-tōng --lah, 

夜店啦。
iā-tiàm --lah.

好啦、好啦，
Hó --lah, hó --lah, 

無想欲寫的同學簽名嘛會用得。
bô siūnn-beh siá ê tông-o̍h tshiam-miâ mā ē-īng-eh. 

紲落來我就來自我介紹，
Suà--lo̍h-lâi guá tiō lâi tsū-ngóo kài-siāu, 

我的名叫做#山口久美子#，
guá ê miâ kiò-tsò #山口久美子# , 

今年#二十三#歲猶未結婚，
kin-nî #jī-tsa̍p-sann# huè ah-bē kiat-hun, 

我的興趣是
guá ê hìng-tshù sī

啊哈哈哈，
Ah ha ha ha, 

掔無著，
khian bô tio̍h, 

向準伊的尻川啦，
hiòng-tsún i ê kha-tshng --lah, 

#咪咪#嘛可以，
#咪咪# mā khó-í, 

嘻嘻嘻。
hi hi hi.

緊呢緊呢，
Kín --neh kín --neh, 

逐家做伙來啊。
ta̍k-ke tsò-hué lâi --ah.

喂毋好啦，
Eh m̄ hó --lah, 

毋通用彼啦！
m̄-thang iōng he --lah!

接著矣呢！
Tsiap-tio̍h --ah --neh!

哎喲，
Ai-iō, 

欲驚人喔，
beh kiann--lâng --ooh, 

這敢毋是#パチンコ#的金珠仔？
tse kám m̄ sī #パチンコ# ê kim tsu-á? 

足危險的呢，
Tsiok guî-hiám --ê --neh, 

是⿰啥人掔的啦？
sī siáng khian --ê --lah?

哈哈哈，
Ha ha ha, 

實在有夠白痴的。
si̍t-tsāi ū-kàu pe̍h-tshi --ê.

知影驚矣乎，
Tsai-iánn kiann --ah --honnh, 

以後喔猶閣有真濟齣頭咧。
í-āu --ooh iáu-koh ū tsin tsē tshut-thâu --leh. 

好狗運去予接著。
Hó-káu-ūn khì hōo tsiap--tio̍h.

抑若無乎伊就好看矣！
Ia̍h nā-bô --honnh i tō hó-khuànn --ah! 

是講伊的時間哪會掠甲遮準啊？
Sī kóng i ê sî-kan ná ē lia̍h kah tsiah tsún --ah?

啊，
Ah, 

頭一工總算結束矣！
thâu tsi̍t kang tsóng sǹg kiat-sok --ah!

#山口#老師，
#山口# lāu-su, 

啥款？
siánn-khuán? 

頭#一#工上課，
Thâu #tsi̍t# kang siōng-khò, 

敢有問題唅？
kám ū būn-tê --hannh?

馬馬虎虎啦！
Má-má-hu-hu --lah! 

啊恁#二#班按怎唅？
Ah lín #jī# pan án-nuá --hannh?

哎！
Aih! 

有#三#个，
Ū #sann# ê, 

應該是#兩#个才著啦。
ing-kai sī #nn̄g# ê tsiah tio̍h --lah.

#兩#个、
#Nn̄g# ê, 

#兩#个啥物啊？
#nn̄g# ê siánn-mih --ah?

予人看著足想欲攬的#帥哥#啊，
Hōo lâng khuànn--tio̍h tsiok siūnn-beh lám ê #帥哥# --ah, 

我共你講喔，
guá kā lí kóng --ooh, 

高中生喔果然無仝款呢，
ko-tiong-sing --ooh kó-jiân bô kāng-khuán --neh, 

我進前攏是佇咧國中教冊，
guá tsìn-tsîng lóng sī tī-leh kok-tiong kà-tsheh, 

嘿、嘿你毋通烏白想想歪去呢。
heh, heh lí m̄-thang oo-pe̍h siūnn siūnn uai --khì --neh.

#山口#老師、
#山口# lāu-su, 

#藤山#老師，
#藤山# lāu-su, 

下課請靜靜仔速速離開，
hā-khò tshiánn tsīng-tsīng-á sok-sok lī-khui, 

毋通佇咧遮開講。
m̄-thang tī-leh tsia khai-káng.

速速離開？
Sok-sok lī-khui?

放學了後是上危險的時陣。
Pàng-o̍h liáu-āu sī siōng huî-hiám ê sî-tsūn.

#富士#，
#富士#, 

啊你哪會來遮？
ah lí ná ē lâi tsia? 

是欲來接我下課喔。
Sī beh lâi tsiap guá hā-khò --ooh.

#山口#老師，
#山口# lāu-su, 

這隻狗是你飼的喔。
tsit tsiah káu sī lí tshī --ê --ooh.

嘿啊！
Heh --ah!

無簡單呢，
Bô kán-tan --neh, 

會用得飼遮大隻的狗，
ē-īng-eh tshī tsiah tuā tsiah ê káu, 

恁兜一定足闊的乎。
lín tau it-tīng tsiok khuah --ê --honnh.

喔無啦！
Ooh bô --lah!

#藤山#老師啊，
#藤山# lāu-su --ah, 

你的#屁屁#乎足#性感#的呢，
lí ê #屁屁# --honnh tsiok #性感# --ê --neh.

頭殼衝煙，
Thâu-khak tshìng ian, 

流鼻血矣啦！
lâu phīnn-hueh --ah --lah!

哪會按呢啦？
Ná ē án-ne --lah?

彼个查某是咱導的。
Hit ê tsa-bóo sī lán tō--ê.

啊？
Ah?

#山口久美子#，
#山口久美子#, 

伊是按怎是毋？
i sī-án-tsuánn sī --m̄?

伊毋是親像外表看起來遐爾仔簡單。
I m̄ sī tshan-tshiūnn guā-piáu khuànn --khí-lâi hiah-nī-á kán-tan.

哼，
Hngh, 

按怎講啊？
án-tsuánn kóng --ah? 

是有啥物毋著喔？
Sī ū siánn-mih m̄ tio̍h --ooh?

毋知影，
M̄ tsai-iánn, 

只是感覺⿰爾爾。
tsí-sī kám-kak nia̋.

一看嘛知影伊戇甲袂扒癢咧，
Tsi̍t khuànn mā tsai-iánn i gōng kah buē pê-tsiūnn --eh, 

除非是烏矸仔貯豆油，
tû-hui sī oo kan-á té tāu-iû, 

無底看喔。
bô té khuànn --ooh.

彼哪有可能，
He ná ū khó-lîng, 

哈哈哈哈哈。
ha ha ha ha ha.

講阮小姐是白食，
Kóng gún sió-tsiá sī pe̍h-tsia̍h, 

等你知影伊是啥物人了後，
tán lí tsai-iánn i sī siánn-mih lâng liáu-āu, 

一定會驚甲咇咇掣。
it-tīng ē kiann kah phi̍h-phi̍h-tshuah.

#Mh#？
#Mh#? 

喔！
Ooh! 

大小姐。
Tuā-sió-tsiá.

我轉來矣。
Guá tńg--lâi --ah.

大小姐，
Tuā-sió-tsiá, 

你轉來矣！
lí tńg--lâi --ah!

大小姐，
Tuā-sió-tsiá,

請你去共爸母報告頭#一#工上課的情形。
tshiánn lí khì kā pē-bú pò-kò thâu #tsi̍t# kang siōng-khò ê tsîng-hîng.

#Mh#！
#Mh#! 

爸爸、
Pa--pah, 

媽媽，
ma-ma, 

我自細漢就想欲做老師的心願這馬總算實現矣，
guá tsū-sè-hàn tō siūnn-beh tsò lāu-su ê sim-guān tsit-má tsóng sǹg si̍t-hiān --ah,

請恁一定愛保庇我。
tshiánn lín it-tīng ài pó-pì --guá.

大小姐，
Tuā-sió-tsiá, 

今仔日敢有順利？
kin-á-ji̍t kám ū sūn-lī? 

頭#一#工做老師的滋味按怎？
Thâu #tsi̍t# kang tsò lāu-su ê tsu-bī án-tsuánn?

唉，
Haih, 

根本就無人叫我老師，
kun-pún tō bô lâng kiò guá lāu-su, 

毋是叫我這齒的，
m̄ sī kiò guá tsit-khí--ê, 

就是叫我彼齒的，
tō sī kiò guá hit-khí--ê, 

竟然閣有學生叫我白食。
kìng-jiân koh ū ha̍k-sing kiò guá pe̍h-tsia̍h.

啥物啊，
Siánn-mih --ah, 

竟然敢對阮大小姐遮爾仔無大無細。
kìng-jiân kánn tuì gún tuā-sió-tsiá tsiah-nī-á bô-tuā-bô-sè.

大小姐共我講是佗一个，
Tuā-sió-tsiá kā guá kóng sī tó tsi̍t ê, 

我來共電予金爍爍。
guá lâi kā tiān hōo kim-sih-sih.

#阿鐵#。
#阿鐵#.

飯桶，
Pn̄g-tháng, 

對方只是毋捌世事，
tuì-hong tsí-sī m̄ bat sè-sū, 

啥物攏毋捌的高中生。
siánn-mih lóng m̄ bat ê ko-tiong-sing.

就是啊，
Tō sī --ah, 

無遐嚴重啦！
bô hiah giâm-tiōng --lah!

我看猶是予我來去啦！
Guá khuànn ah sī hōo guá lâi-khì --lah! 

咱尊貴的大小姐，
Lán tsun-kuì ê tuā-sió-tsiá, 

絕對袂當受著傷害佮侮辱。
tsua̍t-tuì bē-tàng siū-tio̍h siong-hāi kah bú-jio̍k. 

#松的#，
#Siông--ê#, 

我的後事就拜託你矣。
guá ê hiō-sū tō pài-thok --lí --ah.

大的，
Tuā--ê, 

我和你做伙來去啦！
guá hām lí tsò-hué lâi-khì --lah!

癮頭，
Giàn-thâu, 

我是大的，
guá sī tuā--ê, 

代誌當然我來處理，
tāi-tsì tong-jiân guá lâi tshú-lí, 

恁若去，
lín nā khì, 

凡勢會誤事，
huān-sè ē gōo sū, 

閣再講逐家攏去，
koh-tsài kóng ta̍k-ke lóng khì, 

⿰啥人來保護大小姐？
siáng lâi pó-hōo tuā-sió-tsiá?

是，
Sī, 

大的。
tuā--ê.

免假𠢕啦，
Bián ké-gâu --lah, 

孝呆的，
hàu-tai --ê, 

恁若拚去，
lín nā piànn khì,

學生毋就攏知影我是烏社會矣，
ha̍k-sing m̄ tiō lóng tsai-iánn guá sī oo-siā-huē --ah, 

你是想欲叫我這个老師免做矣是毋？
lí sī siūnn-beh kiò guá tsit ê lāu-su bián tsò --ah sī --m̄?

既然是按呢，
Kì-jiân sī án-ne, 

我規氣對外宣佈我佮遮脫離關係，
guá kui-khì tuì guā suan-pòo guá kah tsia thuat-lī kuan-hē, 

按呢毋就好矣？
án-ne m̄ tiō hó --ah?

啥物代誌，
Siánn-mih tāi-tsì, 

喝甲大細聲？
huah kah tuā-sè siann?

堂主。
Tn̂g-tsú.

你佇咧社會走跳遐久矣，
Lí tī-leh siā-huē tsáu-thiàu hiah kú --ah, 

竟然猶是遐爾衝碰。
kìng-jiân iah sī hiah-nī tshóng-pōng.

是。
Sī.

阿公，
A-kong, 

你愛好好仔歇睏啦！
lí ài hó-hó-á hioh-khùn --lah!

#久美子#，
#久美子#, 

你真無簡單才會當做老師，
lí tsin bô kán-tan tsiah ē-tàng tsò lāu-su, 

結果因為阿公破病，
kiat-kó in-uī a-kong phuà-pēnn, 

予你遮爾仔煩惱，
hōo lí tsiah-nī-á huân-ló, 

阿公感覺真歹勢。
a-kong kám-kak tsin pháinn-sè.

阿公，
A-kong, 

你哪會按呢講。
lí ná ē án-ne kóng.

阿公知影予你#一#个查某囡仔來做代理堂主，
A-kong tsai-iánn hōo lí #tsi̍t# ê tsa-bóo gín-á lâi tsò tāi-lí tông-tsú, 

責任有較重。
tsik-jīm ū khah tāng.

⿰無要緊啦！
Bua̋-kín --lah! 

我是佇咧遮大漢的，
Guá sī tī-leh tsia tuā-hàn --ê, 

雖然阿母無佮意遮，
sui-jiân a-bú bô kah-ì tsia, 

猶毋過我佮伊無仝款，
iáu-m̄-koh guá kah i bô kāng-khuán, 

阿公你放心，
a-kong lí hòng-sim, 

高中老師佮#大江戶#的代理堂主，
ko-tiong lāu-su kah #Tuā-kang-hōo# ê tāi-lí tông-tsú, 

我攏會好好仔做。
guá lóng ē hó-hó-á tsò.

大小姐。
Tuā-sió-tsiá.

無毋著，
Bô m̄-tio̍h, 

這是大小姐的厝，
tse sī tuā-sió-tsiá ê tshù, 

遮的腳數好的兄弟攏是大小姐厝內的人，
tsia-ê kioh-siàu hó ê hiann-tī lóng sī tuā-sió-tsiá tshù-lāi ê lâng, 

遐的毋知死活的猴囡仔，
hia-ê m̄ tsai sí-ua̍h ê kâu-gín-á, 

想欲佮大小姐跋心機，
siūnn beh kah tuā-sió-tsiá pua̍h sim-ki, 

無夠看啦！
bô-kàu khuànn --lah!

以後咱堂口的大細項代誌就交代予
Í-āu lán tông-kháu ê tuā-sè hāng tāi-tsì tō kau-tài hōo 

我這个專門的律師#吧#！
guá tsit ê tsuan-bûn ê lu̍t-su #--pah#!

學校彼爿，
Ha̍k-hāu hit pîng, 

你愛好好仔加油，
lí ài hó-hó-á ka-iû, 

好無簡單才達成你的願望。
hó bô kán-tan tsiah ta̍t-sîng lí ê guān-bōng.

#筱原#律師，
#筱原# lu̍t-su,

我來去矣！
Guá lâi-khì --ah!

辛苦你矣喔！
Sin-khóo lí --ah --ooh!

#筱原#律師，
#筱原# lu̍t-su, 

#mh#，
#mh#, 

莫按呢啦，
mài án-ne --lah, 

喔，
ooh, 

哈哈哈，
ha ha ha, 

#筱原#律師。
#筱原# lu̍t-su.

學校彼爿愛好好仔加油喔！
Ha̍k-hāu hit pîng ài hó-hó-á ka-iû --ooh! 

我一定愛好好仔加油。
Guá it-tīng ài hó-hó-á ka-iû.

有聽著無？
Ū thiann-tio̍h --bô? 

體育館倉庫後壁啦，
Thé-io̍k-kuán tshng-khòo āu-piah --lah, 

一个人來知影無？
tsi̍t ê lâng lâi tsai-iánn --bô?

#熊的#，
#Hîm--ê#, 

你咧創啥？
lí leh tshòng siánn? 

欲開始上課矣呢，
Beh khai-sí siōng-khò --ah --neh, 

你是臭耳聾喔，
lí sī tshàu-hīnn-lâng --ooh, 

發生啥物代誌？
huat-sing siánn-mih tāi-tsì?

佮你有啥底代啊，
Kah lí ū siánn tī-tāi --ah, 

你莫囉嗦啦！
lí mài lo-so --lah!

莫鬧矣啦，
Mài nāu --ah --lah, 

較閃咧啦。
khah siám --leh --lah.

好矣！
Hó --ah! 

各位同學，
Kok-uī tông-o̍h, 

逐家攏坐予好，
ta̍k-ke lóng tsē hōo hó, 

#mh#？
#mh#?

哪會按呢？
Ná ē án-ne? 

我敢有遮大粒？
Guá kám ū tsiah tuā lia̍p?

欲相輸無？
Beh sio-su --bô? 

毋是哭就是受氣啦。
M̄ sī khàu tō sī siū-khì --lah.

嘿嘿嘿好啦！
Heh heh heh hó --lah! 

我插#五百#。
Guá tshah #gōo-pah#.

好，
Hó, 

若按呢我插受氣。
nā án-ne guá tshah siū-khì.

乎！
Honnh! 

#海咪咪#呢，
#海咪咪# --neh, 

按呢是欲按怎行路啦。
án-ne sī beh án-tsuánn kiânn-lōo --lah. 

#山美#，
#山美#, 

⿰啥人是#山美#唅？
siáng sī #山美# --hannh? 

恁是咧講我是無？
Lín sī leh kóng guá sī --bô?

這猶就問，
Tse iáu tō mn̄g, 

#山口久美子簡稱山美#啦！
#山口久美子簡稱山美# --lah!

抑若無欲叫#櫻櫻美代子#喔？
Ia̍h nā-bô beh kiò #櫻櫻美代子# --ooh?

媠喔！
Suí --ooh! 

#山美#這个外號實在有夠#かわいい#的，
#山美# tsit ê guā-hō si̍t-tsāi ū-kàu #かわいい# --ê, 

哈哈哈。
ha ha ha.

伊真佮意呢。
I tsin kah-ì --neh.

有夠白食的。
Ū-kàu pe̍h-tsia̍h --ê.

俺娘喂啊，
Án-niâ--uê --ah, 

這叫做圓仔花毋知䆀啦。
tse kiò-tsò înn-á-hue m̄ tsai bái --lah.

我看是#喇叭花#咧䆀毋知啦，
Guá khuànn sī “喇叭花# leh bái m̄ tsai --lah, 

這齒的頭殼乎一定歹去矣。
tsit-khí--ê thâu-khak --honnh it-tīng pháinn--khì --ah.

喂？
Eh?

喂，
 Eh, 

#熊的#啊，
#Hîm--ê# --ah, 

你講著無？
lí kóng tio̍h --bô? 

#Hiuh#！
#Hiuh#! 

#熊的#啊，
#Hîm--ê# --ah, 

你是按怎啦？
lí sī-án-tsuánn --lah?

#山美#，
#山美#, 

這个外號媠閣有力。
tsit ê guā-hō suí koh ū-la̍t . 

嘿，
Heh, 

該準備的準備好矣抑未啦。
kai tsún-pī --ê tsún-pī hó --ah ia̍h buē --lah.

猶未啦大姊頭仔，
Iáu-buē --lah tuā-tsí-thâu-á, 

拜託啦大姊頭仔、
pài-thok --lah tuā-tsí-thâu-á, 

大姊頭仔。
tuā-tsí-thâu-á.

大姊頭仔聽起來嘛袂䆀。
Tuā-tsí-thâu-á thiann --khí-lâi mā buē-bái.

哈哈哈哈哈，
Ha ha ha ha ha, 

袂䆀呢有夠讚的喔！
buē-bái --neh ū-kàu tsán --ê --ooh!

就是啊！
Tiō sī --ah!

遮爾仔大粒的人乎行路一定愛提枴仔啦。
Tsiah-nī-á tuā lia̍p ê lâng --honnh kiânn-lōo it-tīng ài the̍h kuái-á --lah.

#山口#老師，
#山口# lāu-su, 

你哪會紮這款物件來學校？
lí ná ē tsah tsit khuán mi̍h-kiānn lâi ha̍k-hāu?

校長啊，
Hāu-tiúnn --ah, 

這是電腦揀的喔，
tse sī tiān-náu kíng --ê --ooh, 

毋是#山口#老師的啦！
m̄ sī #山口# lāu-su ê --lah!

校長啊，
Hāu-tiúnn --ah, 

我的就敢若#荷包蛋#仝款，
guá ê tō kánn-ná #荷包蛋# kāng-khuán, 

你敢看袂出來？
lí kám khuànn bē tshut--lâi?

#山口#老師，
#山口# lāu-su, 

你用鬥起來的物件來騙人，
lí īng tàu --khí-lâi ê mi̍h-kiānn lâi phiàn--lâng, 

敢袂傷過窈窕矣！
kám bē siunn kuè iáu-thiáu --ah!

歹勢啦！
Pháinn-sè --lah!

喂，
Eh, 

#關口同學#按怎，
#關口同學# án-tsuánn, 

你有要緊無？
lí ū iàu-kín --bô? 

你敢無去醫藥室糊藥仔唅？
Lí kám bô khì i-io̍h-sik kôo io̍h-á --hannh? 

#關口#是按怎唅？
#關口# sī-án-nuá --hannh?

根據我所知，
Kun-kì guá sóo tsai, 

敢若是去⿰予人修理矣。
kánn-ná sī khì hőng siu-lí --ah.

#關口#欲哪有可能去⿰予人修理？
#關口# beh ná ū khó-lîng khì hőng siu-lí? 

伊敢毋是二班的𤆬頭的？
I kám m̄ sī jī pan ê tshuā-thâu --ê?

是啊！
Sī --ah! 

到底是按怎，
Tàu-té sī-án-tsuánn, 

我共伊問伊嘛攏無愛講。
gáu kā i mn̄g i mā lóng bô ài kóng.

伊會按呢嘛是當然的啊，
I ē án-ne mā sī tong-jiân --ê --ah, 

做抓耙仔哼，
tsò jiàu-pê-á hngh, 

算啥物查埔人，
sǹg siánn-mih tsa-poo-lâng, 

猶毋過咱做老師的一定愛了解才會用得喔，
iah-m̄-koh lán tsò lāu-su ê it-tīng ài liáu-kái tsiah ē-īng-eh --ooh, 

哈哈哈哈哈。
ha ha ha ha ha.

無的確是#三年仔#的學生啊。
Bô-tik-khak sī #sann-nî-á# ê ha̍k-sing --ah.

#三年仔#的喔。
#Sann-nî-á# --ê --ooh.

其實舊年有#一#个叫做#工藤#的歹學生去⿰予人退學，
Kî-si̍t kū-nî ū #tsi̍t# ê kiò-tsuè #工藤# ê pháinn ha̍k-sing khì hőng thuè-o̍h, 

最近敢若聽咧講走入來學校欲揣#三年仔#加入幫派呢。
tsuè-kūn kánn-ná thiann leh kóng tsáu --ji̍p-lâi ha̍k-hāu beh tshē #sann-nî-á# ka-ji̍p pang-phài --neh.

原來是為著搶地盤的代誌。
Guân-lâi sī uī-tio̍h tshiúnn tē-puânn ê tāi-tsì. 

喔，
Ooh, 

無啦。
bô --lah.

聽予好，
Thiann hōo hó, 

同學之間難免吵吵鬧鬧，
tông-o̍h tsi-kan lân-bián tshá-tshá-nāu-nāu, 

猶毋過代誌若袂當收煞，
iah-m̄-koh tāi-tsì nā buē-tàng siu-suah, 

愛馬上報告知影無？
ài má-siōng pò-kò tsai-iánn --bô?

哼，
Hngh, 

你講的比唱的較好聽啦！
lí kóng --ê pí tshiùnn --ê khah hó-thiann --lah!

體育館的倉庫後面啦，
Thé-io̍k-kuán ê tshng-khòo āu-bīn --lah, 

#一#个人來知影無？
#tsi̍t# ê lâng lâi tsai-iánn --bô?

#山口#老師，
#山口# lāu-su, 

你是按怎矣？
lí sī-án-tsuánn --ah?

你是咧臭屁啥？
Lí sī leh tshàu-phuì siánn? 

#二年仔#的，
#Jī-nî-á# --ê, 

徛起來啊，
khiā --khí-lâi --ah, 

起來。
khí--lâi.

#工藤#，
#工藤#, 

你已經予學校退學矣，
lí í-king hōo ha̍k-hāu thè-o̍h --ah, 

閣轉來學校欲創啥？
koh tńg--lâi ha̍k-hāu beh tshòng sánn?

我一下離開學校，
Guá tsi̍t-ē lī-khui ha̍k-hāu, 

in#三年仔#的就無去予囥佇眼內，
in #sann-nî-á# --ê tiō bô khì hōo khǹg tī gán-lāi, 

這聲我看袂⿰落去矣，
tsit-siann guá khuànn bē lueh --ah, 

閣再講以後我想欲做#一#个#アニキ#，
koh-tsài kóng í-āu guá siūnn-beh tsò #tsi̍t# ê #アニキ#, 

連學校這種小可代誌攏撨袂去，
liân ha̍k-hāu tsit tsióng sió-khuá tāi-tsì lóng tshiâu bē khì, 

欲哪會用得咧？
beh ná ē-īng-eh --leh? 

你講著抑毋著啊？
Lí kóng tio̍h a̍h m̄-tio̍h --ah?

#工藤#，
#工藤#, 

你看有人來矣！
lí khuànn ū lâng lâi --ah! 

哎啊，
Aih-ah, 

是最近新來的數學老師啦，
sī tsuè-kūn sin lâi ê sòo-ha̍k lāu-su --lah, 

是這箍in導的啦。
sī tsit khoo in tō--ê --lah.

哎呀，
Aih-ah, 

你這箍抓耙仔啊。
lí tsit khoo jiàu-pê-á --ah.

莫烏白講。
Mài oo-pe̍h-kóng.

#工藤#看起來毋是喔，
#工藤# khuànn --khí-lâi m̄ sī --ooh, 

敢若是走來收球的款。
kánn-ná sī tsáu lâi siu kiû ê khuán.

喔喔喔，
Ooh ooh ooh, 

害矣、害矣走去矣！
hāi --ah, hāi --ah tsáu--khì --ah! 

哎喲！
Ai-iō! 

啊恁是佇咧遮創啥唅？
Ah lín sī tī-leh tsia tshòng sánn --hannh? 

喂，
Eh, 

#熊的#啊你是按怎矣？
#Hîm--ê# ah lí sī-án-nuá --ah?

飯桶，
Pn̄g-tháng, 

後壁啦，
āu-piah --lah,

喂嘿嘿，
Eh heh heh, 

老師，
lāu-su, 

你來甲真拄好。
lí lâi kah tsin tú-hó.

你想欲創啥啦？
Lí siūnn-beh tshòng siánn --lah?

想欲好好仔共你照顧一下。
Siūnn-beh hó-hó-á kā lí tsiàu-kòo --tsi̍t-ē.

放手，
Pàng-tshiú, 

共伊放開。
kā i pàng--khui.

喂，
Eh, 

#熊的#。
#Hîm--ê#.

#山美#，
#山美#, 

你這箍癮頭。
lí tsit khoo giàn-thâu.

#熊的#啊。
#Hîm--ê# --ah.

#熊的#出代誌矣！
#Hîm--ê# tshut-tāi-tsì --ah!

著啊，
Tio̍h --ah, 

去予#三年仔#的叫出去矣啦。
khì hōo #sann-nî-á# --ê kiò --tshut-khì --ah --lah.

佇佗位？
Tī tó-uī?

毋知啊，
M̄ tsai --ah, 

伊講伊家己欲去啊，
i kóng i ka-kī beh khì --ah,

一定是#工藤#佇後壁變鬼變怪啦，
it-tīng sī #工藤# tī āu-piah pìnn-kuí-pìnn-kuài --lah, 

這聲害矣啦，
tsit-siann hāi --ah --lah, 

#阿慎#是欲按怎？
#阿慎# sī beh án-tsuánn?

我馬上到，
Guá má-siōng kàu, 

恁先去揣一下。
lín sing khì tshuē --tsi̍t-ē.

好，
Hó, 

我知啦。
guá tsai --lah.

我知影矣，
Guá tsai-iánn --ah, 

一定是#工藤#彼个臭小囝啦，
it-tīng sī #工藤# hit ê tshàu-sió-kiánn --lah, 

咱來去共#山美#講好無？
lán lâi-khì kā #山美# kóng hó --bô?

你是咧哭枵喔，
Lí sī leh khàu-iau --ooh, 

共伊講有啥路用啦。
kā i kóng ū siánn lōo-īng --lah.

#熊的#、
#Hîm--ê#, 

#熊的#、
#Hîm--ê#, 

#熊的#啊，
#Hîm--ê# --ah, 

這箍昏去矣喔，
tsit khoo hūn--khì --ah --ooh, 

啊是有要緊無啦。
ah sī ū iàu-kín --bô --lah.

哎喲，
Ai-iō, 

你是咧吼喔，
lí sī leh háu --ooh, 

我看你就代替伊小陪阮心適一下唅？
guá khuànn lí tō tāi-thè i sió puê guán sim-sik --tsi̍t-ē --hannh?

#山美#。
#山美#。

唅？
Hannh? 

閣會講話喔。
Koh ē kóng-uē --ooh. 

哼，
Hngh, 

解決矣！
kái-kuat --ah!

解決矣，
Kái-kuat --ah, 

無你到底是想欲按怎？
bô lí tàu-té sī siūnn-beh án-tsuánn?

#工藤#就是你是毋？
#工藤# tiō sī lí sī --m̄? 

你聽予好，
Lí thiann hōo hó, 

用這款漚步，
iōng tsit khuán àu-pōo, 

我袂放你煞的。
guá bē pàng lí suah --ê.

你、
Lí, 

你是啥物人？
lí sī siánn-mih-lâng?

我喔，
Guá --ooh, 

你共我聽予好，
lí kā guá thiann hōo hó, 

我只是in彼班的導的。
guá tsí-sī in hit pan ê tō--ê.

可惡。
Khó-ònn.

我的學生，
Guá ê ha̍k-sing, 

不准恁共伊磕。
put-tsún lín kā i kha̍p.

唅？
Hannh? 

#熊的#，
#Hîm--ê#, 

你有要緊無？
lí ū iàu-kín --bô? 

#熊的#。
#Hîm--ê#.

#熊的#，
#Hîm--ê#, 

緊精神啦！
kín tsing-sîn --lah!

唅？
Hannh?

#阿慎#，
 #阿慎#, 

啊啊著矣，
ah ah tio̍h --ah, 

#山美#這馬按怎？
#山美# tsit-má án-tsuánn?

#山美#？
#山美#?

導的啦，
Tō--ê --lah, 

喂你講導的有來喔？
eh lí kóng tō ê ū lâi --ooh?

伊拄仔好經過遮去予掠著，
I tú-á-hó king-kuè tsia khì hōo lia̍h--tio̍h, 

這馬伊可能、
tsit-má i khó-lîng, 

可能。
khó-lîng.

啊俺娘喂，
Ah á-niâ--uê, 

這啥物情形啊，
tse siánn-mih tsîng-hîng --ah, 

喂，
eh, 

#阿慎#，
#阿慎#, 

你看啦，
lí khuànn --lah, 

彼敢毋是#工藤#？
he kám m̄ sī #工藤#?

唅？
Hannh? 

哪會按呢啊？
Ná ē án-ne --ah? 

是⿰啥人做的啊？
Sī siáng tsò --ê --ah?

#山口#。
#山口#。

導的喔。
Tō--ê --ooh.

無可能啦。
Bô khó-lîng --lah.

啊這毋是導的飼的彼隻狗。
Ah tse m̄ sī tō--ê tshī ê hit tsiah káu.

著啦，
Tio̍h --lah, 

應該是伊救伊的主人的。
ing-kai sī i kiù i ê tsú-lâng ê.

原來是按呢喔，
Guân-lâi sī án-ne --ooh, 

閣真正是好狗運呢。
koh tsin-tsiànn sī hó-káu-ūn --neh.

就毋是尪仔冊講，
Tō m̄ sī ang-á-tsheh --kóng, 

敢有可能共人疊做按呢。
kám ū khó-lîng kā lâng thia̍p-tsuè án-ne.

少年的，
Siàu-liân--ê, 

你就共伊當做彼是我的功勞啦，
lí tiō kā i tòng-tsuè he sī guá ê kong-lô --lah, 

莫閣想遐濟矣。
mài koh siūnn hiah tsē --ah.

伊這馬想欲創啥？
I tsit-má siūnn-beh tshòng siánn?

曷知？
A̍h tsai?

較早睏咧較有眠啦。
Khah-tsá khùn --eh khah ū bîn --lah.

真正是可喜可賀，
Tsin-tsiànn sī khó-hí-khó-hō, 

大小姐已經向著全國#第一#，
tuā-sió-tsiá í-king hiòng-tio̍h tsuân-kok #tē-it#, 

啊毋著，
ah m̄-tio̍h, 

是全世界#第一#的好老師前進，
sī tsuân sè-kài #tē-it# ê hó lāu-su tsiân-tsìn, 

我嘛，
guá mā,

啊啥物啊，
 ah siánn-mih --ah, 

欲揣大小姐決鬥？
beh tshē tuā-sió-tsiá kuat-tàu? 

是佗#一#个毋知死活的臭小囝，
Sī tó #tsi̍t# ê m̄ tsai sí-ua̍h ê tshàu-sió-kiánn, 

竟然敢向大小姐挑戰？
kìng-jiân kánn hiòng tuā-sió-tsiá thiáu-tsiàn? 

後回 「對決！
Āu-huê “Tuì-kuat!

#阿慎vs#大小姐？」
 #阿慎vs# tuā-sió-tsiá?” 

就是你是毋？
tō sī lí sī --m̄?

