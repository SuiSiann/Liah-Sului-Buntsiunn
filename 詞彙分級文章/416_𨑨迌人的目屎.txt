416 𨑨迌人的目屎

𨑨迌人的目屎
Tshit-thô-lâng ê ba̍k-sái




老大的
Láu-tuā --ê

烏暗的江湖生活
Oo-àm ê kang-ôo sing-ua̍h

予人心驚惶
Hōo lâng sim kiann-hiânn

少年彼時滿腹的熱情
Siàu-liân hit-sî muá-pak ê jia̍t-tsîng

漸漸會消失
Tsiām-tsiām ē siau-sit

𨑨迌人的運命
Tshit-thô lâng ê ūn-miā

永遠袂快活
Íng-uán buē khuìnn-ua̍h	

目屎啊 目屎啊 為何流袂離
Ba̍k-sái --ah Ba̍k-sái --ah Uī-hô lâu buē lī

有路無厝
Ū lōo bô tshù

茫茫前程
Bâng-bâng tsiân-tîng

暗淡的人生
Àm-tām ê jîn-sing

喂！老大的！
Ueh! Láu-tuā --ê!

無情的人生
Bô-tsîng ê jîn-sing

烏暗的生活
Oo-àm ê sing-ua̍h

江湖的飯歹食啦
Kang-ôo ê pn̄g pháinn-tsia̍h --lah

拚地盤 
Piànn tē-puânn

賭性命
Tóo sìnn-miā

講氣魄
Kóng khì-phik

論英雄
Lūn ing-hiông

刀光遍野
To kng phiàn iá

冤冤相報
Uan-uan siong pò

到落尾只有兩條路通行
Kàu lo̍h-bué tsí-ū nn̄g tiâu lōo thang kiânn

毋是失去性命
M̄ sī sit-khì sìnn-miā

就是落獄
Tō sī lo̍h ga̍k

今仔日咱著來覺悟
Kin-á-ji̍t lán tio̍h lâi kak-ngōo	

無論做苦工
Bô-lūn tsuè khóo-kang

抑是小生理
Ia̍h-sī sió sing-lí

咱著愛來拍拚
Lán tio̍h-ài lâi phah-piànn

做一个善良的人
Tsò tsi̍t ê siān-liông ê lâng

這款的日子 這款的日子
Tsit khuán ê ji̍t-tsí tsit khuán ê ji̍t-tsí

過了嘛才會自在
Kuè-liáu mā tsiah ē tsū-tsāi

嘛才會自在
Mā tsiah ē tsū-tsāi

無情的現實人生
Bô-tsîng ê hiān-si̍t jîn-sing

予人心頭冷
Hōo lâng sim-thâu líng

江湖兄弟刀銃來做路
Kang-ôo hiann-tī to tshìng lâi tsuè lōo

賭命過日子
Tóo miā kuè ji̍t-tsí

氣魄來論英雄
khì-phik lâi lūn ing-hiông

冤冤來相報
Uan-uan lâi siong pò

目屎啊 目屎啊
Ba̍k-sái --ah Ba̍k-sái --ah

罪惡洗袂清
Tsuē-ok sé buē tshing

改頭換面
Kái thâu uānn bīn

重新做人
Tiông-sin tsuè lâng

好好過一生
Hó-hó kuè it-sing

