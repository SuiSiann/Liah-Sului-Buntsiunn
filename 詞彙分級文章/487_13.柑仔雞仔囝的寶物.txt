487 13.柑仔雞仔囝的寶物

柑仔雞仔囝的寶物
Kam-á-ke-á-kiánn ê pó-bu̍t




揣會著的就是寶物，揣袂著的干焦會當單相思。
Tshuē ē tio̍h --ê tiō sī pó-bu̍t, tshuē buē tio̍h --ê kan-ta ē-tàng tuann siunn-si.

啊，莫過來啦！
Ah, mài kuè-lâi --lah!

小等咧啦！高麗菜象，伊誠實足愛四界拋拋走。
Sió-tán --leh --lah! Ko-lê-tshài-tshiūnn, i tsiânn-si̍t tsiok ài sì-kè pha-pha-tsáu.

毋是啦！河馬白菜，伊敢若無愛予人逐咧走。
M̄ sī --lah! Hô-bé-pe̍h-tshài, i kán-ná bô ài hōo lâng jiok leh tsáu.

哎啊，是馬鈴薯狗佮番薯刺蝟呢！
Aih-ah, sī má-lîng-tsî-káu kah han-tsî-tshì-uī --neh!

你好啊，河馬白菜，其實就算無共伊逐咧走，嘛會當佮伊講著話。
Lí hó --ah, hô-bé-pe̍h-tshài, kî-si̍t tiō sǹg bô kā i jiok leh tsáu, mā ē-tàng kah i kóng-tio̍h uē.

敢按呢？毋過我一開喙，伊攏開跤就走。喂？
Kám án-ne? M̄-koh guá tsi̍t khui-tshuì, i lóng khui-kha tō tsáu. Ueh?

喂？這是啥物味？  
Ueh? Tse sī siánn-mih bī?

足芳的味。
Tsiok phang ê bī.

咱來去看覓。
Lán lâi-khì khuànn-māi.

當時仔芳味是對柑仔雞仔囝身軀頂來的？喂？彼敢毋是娘仔瓜鳥？
Tang-sî-á phang-bī sī uì kam-á-ke-á-kiánn sin-khu-tíng lâi--ê? Ueh? He kám m̄ sī Niû-á-kue-tsiáu?

啊！我予足芳的味吸引過來。
Ah! Guá hōo tsiok phang ê bī khip-ín kuè--lâi.

害矣，伊會予人沖走去啊。
Hāi --ah, i ē hōo lâng tshiâng-tsáu --khì --ah.

我來替恁抾。
Guá lâi thuè lín khioh.

按呢就好矣。
Án-ne tiō hó --ah.

逐家攏足歡喜的。
Ta̍k-ke lóng tsiok huann-hí--ê.

好佳哉有河馬白菜鬥相共。
Hó-ka-tsài ū hô-bé-pe̍h-tshài tàu-sann-kāng.

人會見笑啦！
Lâng ē kiàn-siàu --lah!

喂？是按怎？
Ueh? Sī án-tsuánn?

本成囥佇內底的寶物，敢若無去矣。
Pún-tsiânn khǹg tī lāi-té ê pó-bu̍t, kán-ná bô--khì --ah.

唅！
Hannh!

敢是落落去溪仔無去的？
Kám sī lak lo̍h-khì khe-á bô--khì--ê?

河馬白菜真正足煩的，
Hô-bé-pe̍h-tshài tsin-tsiànn tsiok huân--ê,

我上討厭伊。
guá siōng thó-ià --i.

嗯？這是啥物？閣不止仔媠咧，
Mh? Tse sī siánn-mi̍h? Koh put-tsí-á suí --leh,

敢若足值錢的形。
kán-ná tsiok ta̍t-tsînn ê hîng.

伊講彼就是寶物。
I kóng he tiō sī pó-bu̍t.

喂！高麗菜象，彼是柑仔雞仔囝的寶物，
Ueh! Ko-lê-tshài-tshiūnn, he sī kam-á-ke-á-kiánn ê pó-bu̍t,

你還in啦！
lí hîng in --lah!

嗯？你講啥？啊，無愛啦！
Mh? Lí kóng sánn?Ah, bô ài --lah!

小等咧，高麗菜象，喂！你先聽我講啦！
Sió-tán--leh, ko-lê-tshài-tshiūnn, ueh! Lí sing thiann guá kóng --lah!

咱逐袂著伊。 
Lán jiok bē tio̍h --i.

伊一直佇溪仔，我就無伊法。
I it-ti̍t tī khe-á, guá tiō bô i huat.

就交予我啦！I siooh！
Tiō kau hōo guá --lah! I siooh!

啊！莫倚來。
Ah! Mài uá--lâi.

高麗菜象、高麗菜象、高麗菜象，
Ko-lê-tshài-tshiūnn, ko-lê-tshài-tshiūnn, ko-lê-tshài-tshiūnn,

緊共球予我啦！
kín kā kiû hōo guá --lah!

討厭啦！
Thó-ià --lah!

足好的，寶物總算揣轉來矣。
Tsiok hó--ê, pó-bu̍t tsóng sǹg tshuē tńg--lâi --ah.

佳哉有我鬥相共。
Ka-tsài ū guá tàu-sann-kāng.

喂！這到底是啥物唅？
Ueh! Tse tàu-té sī siánn-mi̍h --hannh?

是佇溪仔抾著的，in嘛毋知影彼是啥物。
Sī tī khe-á khioh-tio̍h--ê, in mā m̄ tsai-iánn he sī siánn-mi̍h.

