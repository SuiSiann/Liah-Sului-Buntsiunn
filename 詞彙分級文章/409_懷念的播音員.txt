409 懷念的播音員

懷念的播音員
Huâi-liām ê pòo-im-uân 




雖然你佮我
Sui-jiân lí kah guá

每日在空中相會
Múi-ji̍t tsāi khong-tiong siong-huē

因為你溫柔
In-ūi lí un-jiû

甜蜜的聲音可愛
Tinn-bi̍t ê siann-im khó-ài

彼日予我忍不住
Hit ji̍t hōo guá jím-put-tsū

為你來心迷醉
Uī lí lâi sim bê-tsùi

所以欲叫我怎樣來對你表示
Sóo-í beh kiò guá tsuánn-iūnn lâi tùi lí piáu-sī

只有是懷念你
Tsí-ū sī huâi-liām lí

雖然你佮我
Sui-jiân lí kah guá

每日在空中相會
Múi-ji̍t tsāi khong-tiong siong-huē

因為你一切
In-ūi lí it-tshè

予人會為你痴迷
Hōo lâng ē ūi lí tshi-bê

可愛的你播音聲
Khó-ài ê lí pòo-im siann

解消我心空虛
Kái-siau guá sim khang-hi

愛你在心內
Ài lí tsāi sim-lāi

可惜無勇氣表示
Khó-sioh bô ióng-khì piáu-sī

只有是懷念你
Tsí-ū sī huâi-liām lí

苦苦的心無人知
Khóo-khóo ê sim bô-lâng tsai

只有叫你名字
Tsí-ū kiò lí miâ-jī

我思慕的人
Guá su-bōo ê lâng

你就是大眾情侶
Lí tsiū sī tāi-tsiòng tsîng-lī

只有是懷念你
Tsí-ū sī huâi-liām lí

