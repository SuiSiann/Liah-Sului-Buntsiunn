405 素蘭小姐

#素蘭#小姐
#Sòo-lân# sió-tsiá   




彼个#素蘭素蘭素蘭素蘭#小姐
Hit ê #Sòo-lân Sòo-lân Sòo-lân Sòo-lân# sió-tsiá

自彼日看起著伊生做古錐又閣媠
Tsū hit ji̍t khuànn khí tio̍h i senn-tsò kóo-tsui iū-koh súi

雖然伊真可愛毋敢來想伊唷
Sui-jiân i tsin khó-ài m̄ kánn lâi siūnn i --ioh

也是會會唷
Iā sī ē ē --ioh

是會來閣想 來閣想 來閣想
Sī ē lâi koh siūnn lâi koh siūnn lâi koh siūnn

彼个#素蘭素蘭素蘭素蘭#小姐
Hit ê #Sòo-lân Sòo-lân Sòo-lân Sòo-lân# sió-tsiá

有一日看見一个真正親像伊的影
Ū tsi̍t ji̍t khuànn-kìnn tsi̍t ê tsin-tsiànn tshin-tshiūnn i ê iánn

我只是心興奮毋敢來問伊唷
Guá tsí-sī sim hing-hùn m̄ kánn lâi mn̄g i --ioh

也是會會唷
Iā sī ē ē --ioh

想欲來閣想 來閣想 來閣想
Siūnn-beh lâi koh siūnn lâi koh siūnn lâi koh siūnn

彼个#素蘭素蘭素蘭素蘭#小姐
Hit ê #Sòo-lân Sòo-lân Sòo-lân Sòo-lân# sió-tsiá

有一暝夢見著伊佮我同齊甜蜜蜜
Ū tsi̍t mê bāng-kìnn tio̍h i kah guá tâng-tsê tinn-bi̍t-bi̍t

雖然是空思夢
Sui-jiân sī khang su bāng

醒來看無人唷
Tshénn lâi khuànn bô-lâng --ioh 

也是會會唷
Iā sī ē ē --ioh

想欲來閣想 來閣想 來閣想
Siūnn-beh lâi koh siūnn lâi koh siūnn lâi koh siūnn

彼个#素蘭素蘭素蘭素蘭#小姐
Hit ê #Sòo-lân Sòo-lân Sòo-lân Sòo-lân# sió-tsiá

想欲來叫伊佮我做著一个好朋友
Siūnn-beh lâi kiò i kah guá tsò tio̍h tsi̍t ê hó pîng-iú

毋知想怎樣
M̄ tsai siūnn tsuánn-iūnn

毋敢講出喙唷
M̄ kánn kóng tshut-tshùi --ioh

也是會會唷
Iā sī ē ē --ioh

想欲來閣想 來閣想 來閣想
Siūnn-beh lâi koh siūnn lâi koh siūnn lâi koh siūnn

彼个#素蘭素蘭素蘭素蘭#小姐
Hit ê #Sòo-lân Sòo-lân Sòo-lân Sòo-lân# sió-tsiá

伊若是有意想欲共我來做著好朋友
I nā sī ū ì siūnn-beh kā guá lâi tsò tio̍h hó pîng-iú

這對我來表示
Tse tùi guá lâi piáu-sī

毋通予我痴情唷
M̄-thang hōo guá tshi-tsîng --ioh

嘛是會會唷
Mā sī ē ē --ioh

想欲來閣想 來閣想 來閣想
Siūnn-beh lâi koh siūnn lâi koh siūnn lâi koh siūnn

