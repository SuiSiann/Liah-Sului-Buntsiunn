542 07.炸火腿

這欲予阿桂，
Tse beh hōo A-kuì,

你共講希望會當合伊的口味，
 lí kā kóng hi-bāng ē-tàng ha̍h i ê kháu-bī,

乎？
honnh?




#一路#啊！
#一路# --ah!




唅？
Hannh?




你是咧唅啥啦！
lí sī teh hannh siánn --lah!

這是你注文的啦！
 Tse sī lí tsù-bûn --ê --lah!

講啥物愛挃大號的啦！
 Kóng siánn-mih ài ti̍h tuā hō --ê --lah! 

愛雙倍的份量啦！
Ài siang puē ê hūn-liōng --lah!

便當你哪會袂記得！
 Piān-tong lí ná ē buē-kì-tit!

啊你的書包干焦貯便當爾爾敢毋是！
 Ah lí ê tsu-pau kan-na té piān-tong niā-niā kám m̄ sī!

啊若無這个便當，
 Ah nā-bô tsit ê piān-tong,

你揹嘛是無啥物感覺啊。
 lí phāinn mā sī bô siánn-mih kám-kak --ah.




多謝喔！
To-siā --ooh!

才閣來喔！
 Tsiah koh lâi --ooh!

一塊番薯餅，
 Tsi̍t tè han-tsî piánn, 

佮兩片糋ha-muh，
kah nn̄g phìnn tsìnn ha-muh, 

攏總三十箍啦！
lóng-tsóng sann-tsa̍p khoo --lah!




阿婆，
A-pô, 

你加予我一片糋ha-muh，
lí ke hōo guá tsi̍t phìnn tsìnn ha-muh, 

我無遐濟錢呢！
guá bô hiah tsē tsînn --neh!




加出來這片欲送予你食的啦！
Ke --tshut-lâi tsit phìnn beh sàng hōo lí tsia̍h --ê --lah!

你定定來阮店裡共阮交關，
 Lí tiānn-tiānn lâi gún tiàm--lí kā gún kau-kuan,

三不五時仔送你食一塊嘛是應該的啊！
 sam-put-gōo-sî-á sàng lí tsia̍h tsi̍t tè mā sī ing-kai --ê --ah!




阿婆，
A-pô, 

多謝你！
to-siā --lí!

糋ha-muh猶是松富的上好食矣！
 Tsìnn ha-muh iáu sī Siông-hù --ê siōng hó-tsia̍h --ah!




煞煞去啦#一路#！
Suah-suah--khì --lah #一路#! 

莫勉強啦！
Mài bián-kióng --lah!

#一路#伊這馬看袂著魔神仔，
 #一路# i tsit-má khuànn buē tio̍h môo-sîn-á, 

伊變做普通人矣！
i piàn-tsuè phóo-thong lâng --ah!




你莫講甲敢若我真無路用乎！
lí mài kóng kah kánn-ná guá tsin bô-lōo-īng --honnh!




我毋是這个意思啦！
Guá m̄ sī tsit ê ì-sù --lah!

猶毋過我有代誌想欲問阮阿爸。
 Iáu-m̄-koh guá ū tāi-tsì siūnn-beh mn̄g gún a-pah.




啥物啊？
Siánn-mih --ah?




毋過，
M̄-koh,

準拄煞矣啦！
 tsún-tú-suah --ah --lah!

阮媽婚事可能講袂成 矣！
 Gún mah hun sū khó-lîng kóng buē sîng --ah!

因為阿桂伊。
 In-uī A-kuì i.




無要緊！
Bô iàu-kín! 

用我的拳頭拇去共修理！
Iōng guá ê kûn-thâu-bú khì kā siu-lí!




袂用得啦！
Buē-īng-eh --lah!

猶毋過若是用手。
 iáu-m̄-koh nā sī iōng tshiú.




好！
Hó! 

我共伊搧喙䫌！
Guá kā i siàn-tshuì-phué!




喂！
Eh!

彼層代誌，
 Hit tsàn tāi-tsì, 

你絕對袂用得共人講 喔！
lí tsua̍t-tuì buē-īng-eh kā lâng kóng --ooh!




阿桂講你媽媽歹話的代誌，
A-kuì kóng lí má-mah pháinn-uē ê tāi-tsì,

是無？
 sī --bô?




嗯，
Mh, 

若是予阮媽媽知影，
nā-sī hōo gún má-mah tsai-iánn, 

伊會足可憐的！
i ē tsiok khó-liân --ê !

誠實會足可憐的呢！
 Tsiânn-si̍t ē tsiok khó-liân --ê --neh!

阿桂，
 A-kuì, 

這个，
tsit ê, 

這是阮媽媽做的，
tse sī gún má-mah tsò --ê,

伊欲予你的。
 i beh hōo --lí --ê. 

伊講希望會當合你的口味。
I kóng hi-bāng ē-tàng ha̍h lí ê kháu-bī.




我無愛，
Guá bô ài,

共恁媽媽講，
 kā lín má-mah kóng, 

莫想欲用這來收買我！
mài siūnn-beh iōng tse lâi siu-bé --guá!




阿桂。
A-kuì.




唅，
Hannh, 

你予伊，
lí hōo --i,

伊無愛挃喔！
 i bô ài ti̍h --ooh!




嗯，
Mh, 

#一路#，
#一路#, 

你敢有欲食唅？
lí kám ū beh tsia̍h --hannh?




哪會毋好！
Ná ē m̄ hó! 

乎，
Honnh, 

這塊ha-muh有夠大塊的！
tsit tè ha-muh ū-kàu tuā tè --ê!




因為聽講阿桂上佮意食彼。
In-uī thiann-kóng A-kuì siōng kah-ì tsia̍h he.




阿桂，
A-kuì,

麭佮ha-muh你攏食袂𤺪喔？
 pháng kah ha-muh lí lóng tsia̍h bē siān --ooh! 

足奇怪。
Tsiok kî-kuài.




誠實好食喔！
Tsiânn-si̍t hó tsia̍h --ooh!




我才無愛咧！
Guá tsiah bô ài --leh!




阿桂，
A-kuì,

便當絕對是較好食的啊！
 piān-tong tsua̍t-tuì sī khah hó-tsia̍h ê --ah!




嘻哈哈哈，
Hi ha ha ha, 

阿桂伊去搪著糋ha-muh的毒矣啦！
A-kuì i khì tn̄g-tio̍h tsìnn ha-muh ê to̍k --ah --lah!




啊！
Ah! 

全部攏食完矣喔！
Tsuân-pōo lóng tsia̍h uân --ah --ooh!




著啊！
Tio̍h --ah!

閣講「哇！
 Koh kóng “Uah!

Ha-muh足大塊的呢！」
 Ha-muh tsiok tuā tè --ê --neh!”




按呢喔！
Án-ne --ooh!

阿桂伊真愛食是無？
 A-kuì i tsin ài tsia̍h sī --bô?




著啊！
Tio̍h --ah!

阿桂伊。
 A-kuì i.




聽講謼是魔術喔！
Thiann-kóng --hooh sī môo-su̍t --ooh!




誠實咧喔！
Tsiânn-si̍t --leh --ooh!




猶毋過愛用鉛筆弄，
Iáu-m̄-koh ài iōng iân-pit lōng, 

足歹創的呢！
tsiok pháinn tshòng --ê --neh!




閣有ha-muh矣喔！
Koh ū ha-muh --ah --ooh! 

閣欲予我食矣諾！
Koh beh hōo guá tsia̍h --ah --hioh! 

又閣來矣喔！
Iū-koh lâi --ah --ooh! 

哪會遮好空啦！
Ná ē tsiah hó-khang --lah!

哪會按呢！
 Ná ē án-ne!

毋是我咧講，
 M̄ sī guá teh kóng,

有夠好食的呢！
 ū-kàu hó-tsia̍h --ê --neh!




#一路#！
#一路#!

你若毋較緊咧，
 lí nā m̄ khah kín --leh,

運動會的練習會袂赴喔！
 ūn-tōng-huē ê liān-si̍p ē buē-hù --ooh!




好啦！
Hó --lah!

好啦！
 Hó --lah! 

連鞭都來矣啦！
Liâm-mi to lâi --ah --lah!




壯太！
Tsòng-thài! 

壯太你對阮爸爸。
Tsòng-thài lí tuì gún pá-pah.




啊？
Ah?

啥物啊？
Siánn-mi̍h --ah? 

阿桂，
A-kuì, 

你講啥物？
lí kóng siánn-mi̍h?

唅？
 Hannh? 

阿桂，
A-kuì, 

你講啥物啦？
lí kóng siánn-mi̍h --lah? 

我聽袂著啦！
Guá thiann buē tio̍h --lah!

阿桂！
 A-kuì!




壯太，
Tsòng-thài, 

你對阮爸爸到底是佗位不滿？
lí tuì gún pá-pah tàu-tué sī tó-uī put-buán?




阿桂，
A-kuì,

你講啥物啦？
 lí kóng siánn-mi̍h --lah?




我猶閣有法度食喔！
Guá iáu-koh ū huat-tōo tsia̍h --ooh!




壯太啊！
Tsòng-thài --ah! 

較緊的喔！
Khah kín --ê --ooh!

無你會袂赴喔！
 Bô lí ē buē-hù --ooh!




好！
Hó! 

爸，
Pah, 

我欲來去學校矣！
guá beh lâi-khì ha̍k-hāu --ah! 




阿桂！
A-kuì! 

阿桂啊！
A-kuì --ah!

你看啥款？
 Lí khuànn siánn-khuán?

敢會足奇怪的唅？
 Kám ē tsiok kî-kuài ê --hannh?




凊彩啦！
Tshìn-tshái --lah! 

猶毋過，
Iáu-m̄-koh, 

你欲穿按呢來參加運動會是毋？
lí beh tshīng án-ne lâi tsham-ka ūn-tōng-huē sī --m̄?




我穿按呢真好看啊！
Guá tshīng án-ne tsin hó-khuànn --ah!

你感覺無好諾？
 Lí kám-kak bô hó --hioh?

真正常呢！
 Tsin tsìng-siông --neh! 




老的啊！
Lāu--ê --ah! 

老的啊！
Lāu--ê --ah! 

較緊的啦！
Khah kín --ê --lah! 

運動會欲開始矣啦！
Ūn-tōng-huē beh khai-sí --ah --lah! 

是閣咧創啥啦！
Sī koh teh tshòng siánn --lah!




吵死矣！
Tshá--sí --ah! 

我佇咧便所，
Guá tī-Leh piān-sóo, 

你硞硞哀是咧哀啥啦！
lí kho̍k-kho̍k ai sī leh ai siánn --lah! 

你佮阿爸先去啦！
lí kah a-pah sing khì --lah! 




唉，
Haih, 

阿爸天猶未光都去學校占位 矣呢！
a-pah thinn iáu-buē kng to khì ha̍k-hāu tsiàm uī --ah --neh! 

啊伊乎，
Ah i --honnh, 

連壯太in兜嘛攏占鬥陣。
liân Tsòng-thài in tau mā lóng tsiàm tàu-tīn. 

阿爸乎，
A-pah --honnh,

對昨昏歡喜到這馬喔！
 uì tsa-hng huann-hí kàu tsit-má --ooh!

啊！
 Ah! 

著啦！
Tio̍h --lah! 

我共你講乎，
Guá kā lí kóng --honnh,

彼擺相親彼家口仔嘛欲鬥陣來喔！
 hit pái siòng-tshin hit-ke-kháu-á mā beh tàu-tīn lâi --ooh!




唅？
Hannh? 

我會記得彼件代誌敢毋是講無成？
Guá ē-kì-tit hit kiānn tāi-tsì kám m̄ sī kóng bô sîng?

我才無想欲到時佇咧運動會遐去拄著壯太上蓋討厭的彼个人咧！
 Guá tsiah bô siūnn-beh kàu-sî tī-leh ūn-tōng-huē hia khì tú-tio̍h Tsòng-thài siōng-kài thó-ià ê hit ê lâng --leh!




你是咧講啥！
Lí sī leh kóng siánn! 

較緊咧啦！
Khah kín --leh --lah!




紅隊，
Âng tuī, 

一定贏！
it-tīng iânn!

一定贏！
 It-tīng iânn!




紅隊，
Âng tuī, 

一定贏！
it-tīng iânn! 

紅隊，
Âng tuī,

一定贏！
 it-tīng iânn!




加油！
Ka-iû! 

紅隊！
Âng tuī! 

加油！
Ka-iû! 

紅隊！
Âng tuī!




加油！
Ka-iû! 

紅隊！
Âng tuī!




喂，
Ueh, 

看起來敢若無啥問題啊？
khuànn --khí-lâi kán-ná bô siánn būn-tê --ah?




我看，
Guá khuànn,

嘛是愛較注意的喔！
 mā sī ài khah tsù-ì --ê --ooh! 

連這性地遐好的壯太乎嘛那哭那反對呢！
Liân tse sìng-tē hiah hó ê Tsòng-thài --honnh mā ná khàu ná huán-tuì --neh!




喂！
Ueh! 

啊彼个是，
Ah hit ê sī, 

彼个敢毋是#一路#？
hit ê kám m̄ sī #一路#?




唅？
Hannh?




白隊，
Pe̍h tuī, 

一定贏！
it-tīng iânn! 

一定贏！
It-tīng iânn!




白隊，
Pe̍h tuī, 

一定贏！
it-tīng iânn! 

一定贏！
It-tīng iânn!




啥物時陣，
Siánn-mih sî-tsūn, 

啊咱兜的#一路#變大箍矣咧！
ah lán tau ê#一路# piàn tuā-khoo --ah --leh!




啥貨啊！
Siánn-huè --ah!

你到這馬才發現喔！
Lí kàu tsit-má tsiah huat-hiān --ooh! 

啊你毋是逐工攏咧看？
Ah lí m̄ sī ta̍k kang lóng teh khuànn?




彼圈肚遐大粒敢走會振動？
Hit khian tōo hiah tuā lia̍p kám tsáu ē tín-tāng?




加油！
Ka-iû!

加油！
 Ka-iû!

白隊！
 Pe̍h tuī!

加油！
 Ka-iû! 

加油！
Ka-iû!

白隊！
 Pe̍h tuī!




#預備#。
#預備#.




#一路#啊！
#一路# --ah!

加油喔！
 Ka-iû --ooh!




足好的！
Tsiok hó --ê!

贏呢！
 Iânn --neh! 

哈哈！
Ha ha!




啊哈哈哈哈！
Ah ha ha ha ha!




啊壯太是無佮意伊佗一點啦？
Ah Tsòng-thài sī bô kah-ì i tó tsi̍t tiám --lah?

看起來都袂䆀咧！
 Khuànn khí-lâi to bē-bái --leh!


 

佮我比起來乎，
Kah guá pí --khí-lâi --honnh, 

是差濟囉！
sī tsha tsuē --looh!




佮我比嘛仝款。
Kah guá pí mā kāng-khuán.




哇！
Uah!

阿桂啊你看覓，
 A-kuì --ah lí khuànn-māi, 

#美代子#小姐乎做遮爾仔濟你上愛食的糋ha-muh呢！
#美代子# sió-tsiá --honnh tsò tsiah-nī-á tsē lí siōng ài tsia̍h ê tsìnn ha-muh --neh!




我知影阿桂佮意食松富的氣味，
Guá tsai-iánn A-kuì kah-ì tsia̍h Siông-hù ê khì-bī,

我足想欲學的，
 guá tsiok siūnn-beh o̍h --ê, 

猶毋過差足濟的。
iáu-m̄-koh tsha tsiok tsē --ê.




唅？
Hannh?

阿桂仔愛食松富的糋ha-muh喔！
 A-kuì-á ài tsia̍h Siông-hù ê tsìnn ha-muh --ooh!




嘿嘿嘿，
Heh heh heh, 

根本都已經到中毒的情形矣！
kun-pún to í-king kàu tiòng-to̍k ê tsîng-hîng --ah!




松富較成樣的，
Siông-hù khah tsiânn-iūnn --ê, 

嘛干焦糋ha-muh爾爾。
mā kan-na tsìnn ha-muh niā-niā.




其他的油糋的物件根本毋是人食的咧！
Kî-thann ê iû-tsìnn ê mi̍h-kiānn kin-pún m̄ sī lâng tsia̍h --ê --leh!




阿桂啊！
A-kuì --ah! 

你干焦愛食糋ha-muh喔！
Lí kan-na ài tsia̍h tsìnn ha-muh --ooh!

其他的攏無愛食喔！
 Kî-thann --ê lóng bô ài tsia̍h --ooh!




啊？
Ah?




假使若有別項的毋知欲偌好。
Ká-sú nā ū pa̍t-hāng --ê m̄ tsai beh guā hó.




#一路#啊！
#一路# --ah!

你欲食糋ha-muh無唅？ 
 Lí beh tsia̍h tsìnn ha-muh --bô --hannh? 




啊毋免啦，
Ah m̄-bián --lah,

毋免予食啦！
 m̄-bián hōo tsia̍h --lah! 

若閣繼續食落去喔，
Ná koh kè-sio̍k tsia̍h --lo̍h-khì --ooh,

哎喲毋知欲肥甲按怎！
 ai-iō m̄ tsai beh puî kah án-nuá!




實在有夠害的喔！
Si̍t-tsāi ū-kàu hāi --ê --ooh! 

這個月乎，
Tsit kò gue̍h --honnh, 

逐工攏予伊食彼號都兩人份的便當，
ta̍k kang lóng hōo i tsia̍h hit-lō to nn̄g lâng hūn ê piān-tong, 

哪有可能無肥？
ná ū khó-lîng bô puî?

你看覓這圈腹肚！
 Lí khuànn-māi tsit khian pak-tóo! 




矮仔冬瓜，
É-á-tang-kue, 

大箍呆。
tuā-khoo-tai.




按呢喔！
Án-ne --ooh!

已經食兩份矣喔！
 Í-king tsia̍h nn̄g hūn --ah --ooh!




嗯，
Mh, 

是三人份才著！
sī sann lâng hūn tsiah tio̍h! 

我連阿桂的便當。
Guá liân A-kuì ê piān-tong.




#一路#！
#一路#!

#一路#你閣愛比賽呢！
 #一路# lí koh ài pí-sài --neh!

你敢走會去唅？
 Lí kám tsáu ē khì --hannh?




著乎！ 
Tio̍h --honnh! 




嘿嘿！
Heh heh!




啊！
Ah!




喂！
Eh! 

阿桂啊！
A-kuì --ah!

你是咧創啥！
 Lí sī leh tshòng siánn! 

哪會遮無禮貌！
Ná ē tsiah bô lé-māu!

毋通按呢啦！
 M̄-thang án-ne --lah! 

放手啦！
Pàng-tshiú --lah!




無要緊啦！
Bô iàu-kín --lah! 

看著彼丸肥肉，
Khuànn-tio̍h hit uân puî-bah, 

啥人攏想欲共捏的啦！
siánn-lâng lóng siūnn-beh kā tēnn --ê --lah!




阿桂緊咧！
A-kuì kín --leh!

緊放手啦！
 Kín pàng-tshiú --lah! 




笑死人矣！
Tshiò sí lâng --ah!




阿桂啊！
A-kuì --ah! 




這馬已經是一點矣！
Tsit-má í-king sī tsi̍t tiám --ah! 

請三年的同學開始集合。
Tshiánn sann-nî ê tông-o̍h khai-sí tsi̍p-ha̍p.




阿桂！
A-kuì! 

阿桂，
A-kuì, 

彼个時陣，
hit ê sî-tsūn, 

你欲講啥唅？
lí beh kóng siánn --hannh? 

就是穿鞋的時陣啊！
Tiō sī tshīng uê ê sî-tsūn --ah! 

我無聽著，
Guá bô thiann--tio̍h,

足歹勢。
 tsiok pháinn-sè.




我是講壯太你對阮爸爸到底是佗位不滿。
Guá sī kóng Tsòng-thài lí tuì gún pá-pah tàu-tué sī tó-uī put-buán.




啊？
Ah?

毋著啦！
 M̄-tio̍h --lah! 

是阿桂你無佮意阮媽媽啊！
Sī A-kuì lí bô kah-ì gún má-mah --ah! 

你閣講阮媽媽的歹話，
Lí koh kóng gún má-mah ê pháinn-uē, 

敢毋是？
kám m̄ sī?




你這个飯桶！
lí tsit ê pn̄g-tháng!

我討厭的人是你啦！
 Guá thó-ià ê lâng sī lí --lah!




是我？
Sī guá?




攏是你厚話！
Lóng sī lí kāu-uē! 

四界去共人講相親的代誌，
Sì-kè khì kā lâng kóng siòng-tshin ê tāi-tsì,

害我去予人恥笑。
 hāi guá khì hōo lâng thí-tshiò. 

「彼種人想欲做阮媽媽，
“Hit tsióng lâng siūnn-beh tsò gún má-mah,

閣等九萬九千九百九十九年後啦！」
 koh tán káu bān káu tshing káu pah káu-tsa̍p-káu nî āu --lah!”

攏是你！
 lóng sī lí!

害我講一寡白賊話。
 Hāi guá kóng tsi̍t-kuá pe̍h-tsha̍t-uē.

其實，
 Kî-si̍t, 

我根本都毋是按呢生想。
guá kun-pún to m̄ sī án-ne-senn siūnn. 




阿桂。
A-kuì.




有爸爸佮媽媽是足重要的代誌，
Ū pá-pah kah má-mah sī tsiok tiōng-iàu ê tāi-tsì,

你是查埔人，
 lí sī tsa-poo-lâng , 

閣遐爾仔厚話，
koh hiah-nī-á kāu-uē,

家己一个人佇遐反對，
ka-kī tsi̍t ê lâng tī hia huán-tuì, 

攏是因為你！
lóng sī in-uī lí!

害著恁媽媽的。
Hāi--tio̍h lín má-mah --ê. 

所以，
Sóo-í, 

我討厭的人就是你啦！
guá thó-ià ê lâng tiō sī lí --lah!




三年的同學，
Sann-nî ê tông-o̍h,

請較緊集合！
 tshiánn khah kín tsi̍p-ha̍p!




阿桂，
A-kuì, 

才毋是我厚話咧！
tsiah m̄ sī guá kāu-uē --leh! 

我是因為傷歡喜，
Guá sī in-uī siunn huann-hí, 

才會講出來！
tsiah ē kóng --tshut-lâi! 

誠實的啦！
Tsiânn-si̍t --ê --lah! 

你聽我講啊！
Lí thiann guá kóng --ah!

阿桂！
 A-kuì!

阿桂，
 A-kuì,

你討厭我嘛無要緊，
lí thó-ià guá mā bô iàu-kín,

因為我閣細漢會用得改啊！
 in-uī guá koh sè-hàn ē-īng-eh kái --ah!

阿桂！
 A-kuì!




飯桶！
Pūn-tháng! 

無藥醫矣啦！
Bô io̍h i --ah --lah!




閣紲落來，
Koh suà --lo̍h-lâi,

是全部三年的借物比賽，
sī tsuân-pōo sann-nî ê tsioh bu̍t pí-sài, 

各位男性的家長佮老師，
kok-uī lâm-sìng ê ka-tiúnn kah lāu-su,

請協助靠運氣奮戰的三年仔的同學。
 tshiánn hia̍p-tsōo khò ūn-khì hùn-tsiàn ê sann-nî-á ê tông-o̍h.




我看彼誠實都愛靠運氣囉！
Guá khuànn he tsiânn-si̍t to ài khò ūn-khì --looh!




我聽咧講乎有一項是愛偝校長愛走到終點呢！
Guá thiann leh kóng --honnh ū tsi̍t hāng sī ài āinn hāu-tiúnn ài tsáu kàu tsiong-tiám --neh!




彼是足無簡單的呢！
He sī tsiok bô kán-tan --ê --neh!




啊阿桂呢！
Ah A-kuì --neh!




#預備#。
#預備#.




你看！
Lí khuànn! 

紲落來是#一路#佮壯太鬥陣走呢！
Suà --lo̍h-lâi sī #一路# kah Tsòng-thài tàu-tīn tsáu --neh!




開始！
Khai-sí!




加油啊！
Ka-iû --ah!

加油啊！
 Ka-iû --ah!




我一定愛提著上簡單的才會用得！
Guá it-tīng ài the̍h-tio̍h siōng kán-tan ê tsiah ē-īng-eh! 

啊！
Ah!




#一路#？
#一路#?

#一路#，
 #一路#, 

你徛佇遮創啥？
lí khiā tī tsia tshòng siánn ?




#一路#彼个癮頭是咧創啥唅？
#一路# hit ê giàn-thâu sī leh tshòng siánn --hannh?

啊紙牌仔哪會毋緊抾起來？
 Ah tsuá-pâi-á ná ē m̄ kín khioh --khí-lâi?




應該毋是想欲揣壯太的麻煩才著啦。
Ing-kai m̄ sī siūnn-beh tshē Tsòng-thài ê mâ-huân tsiah tio̍h --lah.




啊毋小看一下仔時間佮地點。
Ah m̄ sió khuànn --tsi̍t-ē-á sî-kan kah tē-tiám.




#一路#，
#一路#, 

阿爸！
a-pah! 

是你是毋？
Sī lí sī --m̄?

阿爸，
 A-pah, 

阿爸，
a-pah,

我有一層代誌我想欲問你呢！
 guá ū tsi̍t tsân tāi-tsì guá siūnn-beh mn̄g --lí --neh! 

假使講媽媽伊若嫁予別人，
Ká-sú kóng má-mah i nā kè hōo pa̍t-lâng,

我叫其他的人爸爸，
 guá kiò kî-thann ê lâng pá-pah, 

若按呢生，
nā án-ne-senn, 

爸！
pah!




壯太，
Tsòng-thài, 

你毋免顧慮著我，
lí m̄-bián kòo-lū-tio̍h guá, 

敢講你認為阿爸無希望看著你猶閣有你媽媽幸福是 無？
kám-kóng lí jīn-uî a-pah bô hi-bāng khuànn-tio̍h lí iáu-koh ū lí má-mah hīng-hok sī --bô?

你愛知影恁爸爸絕對毋是一个遮爾無度量的人。
 Lí ài tsai-iánn lín pá-pah tsua̍t-tuì m̄ sī tsi̍t ê tsiah-nī bô tōo-liōng ê lâng.




爸爸。
Pá-pah. 




壯太你毋免煩惱，
Tsòng-thài lí m̄-bián huân-ló, 

你認為應該按怎做就按怎做。
lí jīn-uî ing-kai án-tsuánn tsò tiō án-tsuánn tsò.

愛較勇敢的喔！
 Ài khah ióng-kám --ê --ooh!




阿叔！
A-tsik!




壯太。
Tsòng-thài.




好矣！
Hó --ah!




#美代子#小姐！
#美代子# sió-tsiá! 

壯太、
Tsòng-thài, 

壯太伊，
Tsòng-thài i, 

壯太伊將我當做。
Tsòng-thài i tsiong guá tòng-tsuè.




啊？
Ah?




校長加油喔！
Hāu-tiúnn ka-iû --ooh! 

加油喔！
Ka-iû --ooh! 

加油！
Ka-iû! 

加油喔！
Ka-iû --ooh! 

加油！
Ka-iû!




開始矣喔！
Khai-sí --ah --ooh!

光頭肥豬#一路#。
 Kng-thâu puî tu #一路#.




#預備#。
#預備#.




阿姆，
A-ḿ,

多謝你逐工共我攢便當！
 to-siā lí ta̍k kang kā guá tshuân piān-tong!




我會閣較拍拚，
Guá ē koh-khah phah-piànn, 

一定會當做出阿桂愛食的糋ha-muh！
it-tīng ē-tàng tsò-tshut A-kuì ài tsia̍h ê tsìnn ha-muh!




我已經無想欲閣食糋ha-muh矣啦！
Guá í-king bô siūnn-beh koh tsia̍h tsìnn ha-muh --ah --lah!




猶毋過你毋是一定愛食松富的糋ha-muh?
Iáu-m̄-koh lí m̄ sī it-tīng ài tsia̍h Siông-hù ê tsìnn ha-muh?




彼是因為去學校的時陣，
He sī in-uī khì ha̍k-hāu ê sî-tsūn,

干焦in佇咧做生理 啊！
 kan-na in tī-leh tsò-sing-lí --ah!

其實我連看都無想欲看著糋ha-muh矣啦！
 Kî-si̍t guá liân khuànn to bô siūnn-beh khuànn-tio̍h tsìnn ha-muh --ah --lah!

阿姆、
 A-ḿ, 

阿姆。
A-ḿ.




我袂閣再糋ha-muh矣！
Guá bē koh-tsài tsìnn ha-muh --ah!




阿姆。
A-ḿ.




莫閣提糋ha-muh予我食，
Mài koh the̍h tsìnn ha-muh hōo guá tsia̍h,

我無法度矣啦！
 guá bô-huat-tōo --ah --lah!

啊！
 Ah!

