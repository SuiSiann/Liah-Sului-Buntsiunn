482 08.一落雨香菇四跤仔就出現矣

一落雨香菇四跤仔就出現矣
Tsi̍t lo̍h-hōo Hiunn-koo-sì-kha-á tiō tshut-hiān --ah




啊！雨足大的。
Ah! Hōo tsiok tuā--ê.

落雨一點仔都無好耍。
Lo̍h-hōo tsi̍t-tiám-á to bô hó-sńg.

歡喜的恐驚干焦香菇四跤仔爾，
Huann-hí--ê khióng-kiann kan-na Hiunn-koo-sì-kha-á niā.

香菇四跤仔咧大合唱。
Hiunn-koo-sì-kha-á teh tuā ha̍p-tshiùnn. 

𠢕早！番薯刺蝟。
Gâu-tsá, Han-tsî-tshì-uī.

𠢕早！馬鈴薯狗。
Gâu-tsá! Má-lîng-tsî-káu.

恁是毋是嘛規暝攏袂睏得？
Lín sī m̄ sī mā kui mê lóng bē-khùn-tit?

是茄仔狗。
Sī Kiô-á-káu.

彼寡仔香菇四跤仔活欲吵死，我根本無法度冥想。
Hit-kuá-á Hiunn-koo-sì-kha-á ua̍h-beh tshá--sí, guá kun-pún bô-huat-tōo bîng-sióng.

我嘛是。
Guá mā sī.

我嘛是。
Guá mā sī.

若準香菇四跤仔閣增加落去，咱會閣較睏袂好。
Nā-tsún Hiunn-koo-sì-kha-á koh tsing-ka lo̍h-khì, lán ē koh-khah khùn bē hó.

毋過一落雨，香菇四跤仔就會一直發出來。 
M̄-koh tsi̍t lo̍h-hōo, Hiunn-koo-sì-kha-á tiō ē it-ti̍t puh--tshut-lâi.

只要雨停落來就會使。
Tsí-iàu hōo thîng--lo̍h-lâi tiō ē-sái.

彼是無可能的代誌。
He sī bô khó-lîng ê tāi-tsì.

咱來做一个親像天遐爾大的厝頂啦！
Lán lâi tsò tsi̍t ê tshin-tshiūnn thinn hiah-nī tuā ê tshù-tíng --lah!

遐爾大的厝頂啥人做會出來？
Hiah-nī tuā ê tshù-tíng sánn-lâng tsò ē tshut--lâi?

啊！有啊，各位啊，我想著一个好主意。
Ah! Ū --ah, kok-uī --ah, guá siūnn-tio̍h tsi̍t ê hó tsú-ì.

好喔！香菇四跤仔攏無閣叫矣。
Hó --ooh! Hiunn-koo-sì-kha-á lóng bô koh kiò --ah.

河馬白菜的辦法成功矣！
Hô-bé-pe̍h-tshài ê pān-huat sîng-kong --ah!

嘻嘻嘻，啊？
Hi hi hi, ah?

是按怎啦？
Sī án-nuá --lah?

地動，是地動！
Tē-tāng, sī tē-tāng!

大香菇四跤仔。
Tuā Hiunn-koo-sì-kha-á.

救命咧喔！害矣啦！
Kiù-miā --leh --ooh! Hāi --ah --lah!

香菇四跤仔欲予咱覕雨。
Hiunn-koo-sì-kha-á beh hōo lán bih-hōo.

真感謝你，對你遮爾䆀，實在真失禮。
Tsin kám-siā --lí, tuì lí tsiah-nī bái, si̍t-tsāi tsin sit-lé.

足好的！
Tsiok hó--ê!

就是啊！
Tiō sī --ah!

大香菇四跤仔。
Tuā Hiunn-koo-sì-kha-á.

