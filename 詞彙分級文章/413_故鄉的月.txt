413 故鄉的月

故鄉的月
Kòo-hiong ê ge̍h




彼一暝咱雙人
Hit tsi̍t mê lán siang lâng

所看的月圓圓
Sóo khuànn ê ge̍h înn-înn

若親像歡喜著
Ná tshin-tshiūnn huann-hí tio̍h

咱情意甘甜
Lán tsîng-ì kam-tinn

為怎樣今日孤單
Uī tsuánn-iūnn kim-jit koo-tuann

徛在故鄉的山邊
Khiā tsāi kòo-hiong ê suann-pinn

只有是 只有是薄薄月眉
Tsí-ū sī tsí-ū sī po̍h-po̍h ge̍h-bâi

伴阮心稀微
Phuānn gún sim hi-bî

彼一暝欲分離
Hit tsi̍t mê beh hun-lī

所講的話綿綿
Sóo kóng ê uē mî-mî

在河邊看著月影
Tsāi hô-pinn khuànn-tio̍h ge̍h iánn

流來流去
Lâu lâi lâu khì

有情的月娘心裡
Ū-tsîng ê ge̍h-niû sim-lí

對咱好意的表示
Tuì lán hó-ì ê piáu-sī

啥知影 啥知影今夜對我
Siánn tsai-iánn siánn tsai-iánn kim-iā tuì guá 

偏偏薄情義
Phian-phian po̍h tsîng-gī

彼一暝在異鄉
Hit tsi̍t mê tsāi ī-hiong

所看的月圓圓
Sóo khuànn ê ge̍h înn-înn 

阮就是想起著咱情意甘甜
Gún tsiū sī siūnn-khí tio̍h lán tsîng-ì kam-tinn 

放捒著事業一切
Pàng-sak tio̍h sū-gia̍p it-tshè

希望佮你會再見
Hi-bāng kah lí ē tsài-kiàn

真無疑 真無疑茫茫月色
Tsin bô-gî tsin bô-gî bâng-bâng ge̍h-sik

動阮心哀悲
Tōng gún sim ai-pi

