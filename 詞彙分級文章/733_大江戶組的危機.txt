733 大江戶組的危機

喂，
Ueh, 

#白金#學院你好，
#Pe̍h-kim# ha̍k-īnn lí hó, 

喔我是#藤山#。
ooh guá sī #藤山#. 

好好，
Hó hó, 

小等一下乎。
sió-tán --tsi̍t-ē --honnh. 

#山口#老師你的電話。
#山口# lāu-su lí ê tiān-uē.

喔好，
Ooh hó, 

多謝。
to-siā.

喂，
Eh, 

你愛小心喔，
lí ài sió-sim --ooh, 

這个人的口氣有淡薄仔怪怪呢。 
tsit ê lâng ê kháu-khì ū tām-po̍h-á kuài-kuài --neh, 

唅？
Hannh?

伊講：
I kóng: 

「喂！
“Eh! 

叫#山口#老師來聽電話！」
Kiò #山口# lāu-su lâi thiann tiān-uē!” 

我想伊凡勢是故意來亂的喔，
Guá siūnn i huān-sè sī kòo-ì lâi luān --ê --ooh, 

你聽看覓就知啊。
lí thiann khuànn-māi tō tsai --ah.

喂，
Uê, 

你好。
lí hó.

大小姐我#阿實#啊。
Tuā-sió-tsiá guá #阿實# --ah.

#阿實#喔，
#阿實# --ooh, 

有啥物代誌啊？
ū siánn-mih tāi-tsì --ah?

大小姐代誌毋好矣！
Tuā-sió-tsiá tāi-tsì m̄ hó --ah!

死囡仔脯，
Sí-gín-á-póo, 

我毋是交代恁袂當凊彩敲來學校。
guá m̄ sī kau-tài lín bē-tàng tshìn-tshái khà lâi ha̍k-hāu.

猶毋過大小姐你袂記得紮手機仔。
Iah-m̄-koh tuā-sió-tsiá lí bē-kì-eh tsah tshiú-ki-á.  

大小姐出代誌矣啦，
Tuā-sió-tsiá tshut-tāi-tsì --ah --lah, 

堂主、堂主、堂主伊、伊予救護車載走矣。
tông-tsú, tông-tsú, tông-tsú i, i hōo kiù-hōo-tshia tsài tsáu --ah.

#大江戶#的危機。
#Tuā-kang-hōo# ê guî-ki.

#小美#小姐。
#Sió-bí# sió-tsiá.

#筱原#律師，
#筱原# lu̍t-su, 

阮阿公、阮阿公是按怎啦？
gún a-kong, guán a-kong sī-án-nuá --lah?

放心啦，
Hòng-sim --lah, 

恁阿公無要緊，
lín a-kong bô iàu-kín, 

你毋免煩惱。
lí m̄-bián huân-ló.

#筱原#律師。
#筱原# lu̍t-su.

大小姐、#筱原#律師。
Tuā-sió-tsiá, #筱原# lu̍t-su.

堂主伊。
Tông-tsú i.

老症頭閣發作矣，
Lāu tsìng-thâu koh huat-tsok --ah, 

醫生有講只要蹛院一段時間，
i-sing ū kóng tsí-iàu tuà-īnn tsi̍t-tuānn sî-kan, 

應該就會好矣啦。
ìng-kai tō ē hó --ah --lah.

按呢喔，
Án-ne --ooh, 

好佳哉。
hó-ka-tsài.

大小姐你莫煩惱啦，
Tuā-sió-tsiá lí mài huân-ló --lah, 

大小姐你是有聽得無啦？
tuā-sió-tsiá lí sī ū-thiann-eh bô --lah? 

毋免閣煩惱矣啦，
M̄-bián koh huân-ló --ah --lah, 

大小姐、大小姐。
tuā-sió-tsiá, tuā-sió-tsiá.

菁仔欉啊你有夠討厭，
Tshinn-á-tsâng --ah lí ū-kàu thó-ià, 

你是知影啥啦！
lí sī tsai-iánn siánn --lah!

#久美子#予你煩惱矣，
#久美子# hōo lí huân-ló --ah, 

歹勢定定愛你代理#大江戶#的堂主。
pháinn-sè tiānn-tiānn ài lí tāi-lí #tāi-kang-hōo# ê tông-tsú.

無要緊啦，
Bô iàu-kín --lah, 

阿公。
a-kong. 

先共你的身體調養好較重要。
Sing kā lí ê sin-thé tiâu-ióng hó khah tiōng-iàu.

哎啊，
Aih-ah, 

最近乎我定定感覺心頭慒慒，
tsuè-kūn --honnh guá tiānn-tiānn kám-kak sim-thâu tso-tso, 

敢若會有代誌，
kánn-ná ē ū tāi-tsì, 

你就愛較細膩咧。
lí tō ài khah sè-jī --eh.

好，
Hó, 

我知影。
guá tsai-iánn.

#Uah#！
#Uah#! 

真正是好哩佳哉，
Tsin-tsiànn sī hó-lí-ka-tsài, 

堂主無代誌呢！
tông-tsú bô tāi-tsì --neh!

堂主是一个有福氣的人啦。
Tông-tsú sī tsi̍t ê ū hok-khì ê lâng --lah. 

來，
Lâi,

予焦！
hōo ta!

堂主雖然無要緊，
Tông-tsú sui-jiân bô iàu-kín, 

啉酒嘛毋免啉甲醉啊。
lim tsiú mā m̄-bián lim kah tsuì --ah.

來，
Lâi, 

予焦啦、來！
hōo ta --lah, lâi!

我警告你你莫烏白來喔，
Guá kíng-kò --lí lí mài oo-pe̍h-lâi --ooh, 

我是#柿田組#上勇的。
guá sī #khī-tiân-tsoo# siōng ióng --ê.

#柿田組#上勇的，
#Khī-tiân-tsoo# siōng ióng --ê, 

若按呢阮#大江戶#是算啥？
nā án-ne guán #tāi-kang-hōo# sī sǹg siánn? 

是術仔囝是毋是啊？
Sī su̍t-á-kiánn sī m̄ sī --ah?

我、我無這个意思。
Guá, guá bô tsit ê ì-sù.

抑若無你是啥物意思啊？
Iah-nā-bô lí sī siánn-mih ì-sù --ah?

#阿實#乾杯啦！
#阿實# kan-pue --lah!

予焦啦！
Hōo ta --lah!

不醉不歸，
Put tsuì put kui, 

予焦啦！
hōo ta --lah!

𠢕早！
Gâu-tsá!

𠢕早！
Gâu-tsá!

𠢕早！
Gâu-tsá!

𠢕早！
Gâu-tsá!

𠢕早！
Gâu-tsá!

喂！
Eh!

是你喔，
Sī lí --ooh, 

𠢕早！
gâu-tsá!

你閣會記得#工藤#彼陣人無？
Lí koh ē-kì-lit #工藤# hit tīn lâng --bô?

啊？
Ah? 

啊，
Ah, 

有啥物代誌是無？
ū siánn-mih tāi-tsì sī --bô?

我聽講#工藤#已經參加#貓股組#四界為非糝做，
Guá thiann-kóng #工藤# í-king tsham-ka #niau-kóo-tsoo# sì-kè uî-hui-sám-tsò, 

in可能對學校無興趣，
in khó-lîng tuì ha̍k-hāu bô hìng-tshù, 

猶毋過猶是愛較細膩較好，
iah-m̄-koh á-sī ài khah sè-jī khah hó, 

驚in會來報復。
kiann in ē lâi pò-ho̍k.

為非糝做，
Uî-hui-sám-tsò, 

腳數敢有遐爾好？
kioh-siàu kám ū hiah-nī hó?

頭有夠疼的啦！
Thâu ū-kàu thiànn --ê --lah!

我⿰昨昏到底是按怎轉來的啊？
Guá tsa̋ng tàu-té sī án-nuá --tńg-lâi --ê --ah?

歹勢共恁攪擾矣。
Pháinn-sè kā lín kiáu-jiáu --ah.

有啥物代誌啊？
Ū siánn-mih tāi-tsì --ah?

莫激動，
Mài kik-tōng, 

我是。
guá sī.

你是欲來創啥？
Lí sī beh lâi tshòng siánn?

家己人、家己人，
Ka-kī-lâng, ka-kī-lâng, 

莫亂來啊，
mài luān-lâi --ah, 

毋通亂來。
m̄-thang luān-lâi.

創啥啦？
Tshòng siánn --lah? 

Heh-heh叫。
Heh-heh-kiò.

啊！
 Ah! 

#天海#叔公你是當時來的啊？
#Thian-hái# tsik-kong lí sī tang-sî lâi --ê --ah?

#小美#喔！
#Sió-bí# --ooh!

#天海#叔公？
#Thian-hái# tsik-kong?

#天海#叔公毋是佮堂主是結拜兄弟嘛？
#Thian-hái# tsik-kong m̄ sī kah tông-tsú sī kiat-pài hiann-tī --mah?

唅？
Hannh? 

阮去搶#柿田組#的地盤？
Gún khì tshiúnn #khī-tiân-tsoo# ê tē-puânn?

遐的兄弟腳數雖然袂䆀，
Hia-ê hiann-tī kioh-siàu sui-jiân bē-bái, 

猶毋過阮佮in是田無溝水無流。
iah-m̄-koh gún kah in sī tshân bô kau tsuí bô lâu.

我就是聽著講有這款代誌，
Guá tiō sī thiann-tio̍h kóng ū tsit khuán tāi-tsì, 

毋才會趕過來問看覓，
m̄-tsiah ē kuánn --kuè-lâi mn̄g khuànn-māi, 

我問恁啦，
guá mn̄g --lín --lah, 

咱是毋是有去踏著人的地頭啊，
lán sī m̄ sī ū khì ta̍h-tio̍h lâng ê tē-thâu --ah, 

抑若無對方是按怎會唱聲講欲佮咱輸贏？
iah-nā-bô tuì-hong sī-án-nuá ē tshiàng-siann kóng beh kah lán su-iânn?

哪有可能啦？
Ná ū khó-lîng --lah?

#海#叔你嘛知影咱的幫規是絕對袂當去搶人的好處啊。
#Hái# tsik lí mā tsai-iánn lán ê pang-kui sī tsua̍t-tuì bē-tàng khì tshiúnn lâng ê hó-tshù --ah.

絕對毋是咱的人。
Tsua̍t-tuì m̄ sī lán ê lâng.

猶毋過遐的鬧代誌的人講in家己是#大江戶#，
Iáu-m̄-koh hia-ê nāu tāi-tsì ê lâng kóng in ka-kī sī #tāi-kang-hōo#, 

這是in落咧現場的物件，
tse sī in lak leh hiān-tiûnn ê mn̍gh-kiānn, 

恁看覓咧。
lín khuànn-māi --eh.

無毋著，
Bô m̄-tio̍h, 

這是咱堂內的物件呢。
tse sī lán tông-lāi ê mi̍h-kiānn --neh.

請啉茶。
Tshiánn lim tê. 

Mh？
Mh? 

我的物件哪會佇遮？
Guá ê mi̍h-kiānn ná ē tī tsia?

啥物？
Siánn-mih?

恁有佮#柿田組#的人冤家無唅？
Lín ū kah #khī-tiân-tsoo# ê lâng uan-ke --bô --hannh?

無啊，
Bô --ah, 

哪有啦。
ná ū --lah.

無？
Bô? 

若按呢#阿實#的袚鍊哪會落佇咧遐咧？
Nā án-ne #阿實# ê phua̍h-liān ná ē lak tī-leh hia --leh?

可能是⿰昨昏啉燒酒醉⿰拍毋見毋知影啦。
Khó-lîng sī tsa̋ng lim-sio-tsiú-tsuì phàng-kìnn m̄ tsai-iánn --lah.

⿰拍毋見毋知影！
Phàng-kìnn m̄ tsai-iánn!

真正的啦，
Tsin-tsiànn --ê --lah, 

阮絕對袂去佮別人冤家的啦。
gún tsua̍t-tuì bē khì kah pa̍t-lâng uan-ke --ê --lah.

誠實的啦。
Tsiânn-si̍t --ê --lah.

#天海#叔公，
#Thian-hái# tsik-kong, 

in平常時仔雖然放放，
in pîng-siông-sî-á sui-jiân hòng-hòng, 

猶毋過絕對袂講白賊，
iah-m̄-koh tsua̍t-tuì bē kóng-pe̍h-tsha̍t, 

這一定是後壁有人咧變怪，
tse it-tīng sī āu-piah ū lâng leh pìnn-kuài, 

絕對是按呢無毋著。
tsua̍t-tuì sī án-ne bô m̄-tio̍h.

著啦，
Tio̍h --lah, 

一定是按呢啦。
it-tīng sī án-ne --lah.

是啊，
Sī --ah, 

本來我嘛是按呢想，
pún-lâi guá mā sī án-ne siūnn, 

猶毋過對方根本就聽袂落去，
iah-m̄-koh tuì-hong kun-pún tō thiann buē lo̍h-khì, 

我看這層代誌就愛請大的親身走一逝。
guá khuànn tsit tsân tāi-tsì tō ài tshiánn tuā--ê tshin-sin tsáu --tsi̍t-tsuā.

猶毋過堂主這馬當佇咧蹛院。
Iah-m̄-koh tông-tsú tsit-má tng tī-leh tuà-īnn.

蹛院！
Tuà-īnn! 

情形啥款？
Tsîng-hîng siánn-khuán?

無嚴重啦，
Bô giâm-tiōng --lah, 

醫生講愛靜養一段時間。
i-sing kóng ài tsīng-ióng tsi̍t-tuānn sî-kan.

哪會遮拄好啊。
Ná ē tsiah tú-hó --ah. 

好啦！
Hó --lah! 

若按呢就愛請恁親身去佮對方的會長見一面，
Nā án-ne tō ài tshiánn lín tshin-sin khì kah tuì-hong ê huē-tiúnn kìnn tsi̍t bīn, 

共in解說一下，
kā in kái-sueh --tsi̍t-ē, 

對方佇咧社會走跳遮爾久，
tuì-hong tī-leh siā-huē tsáu-thiàu tsiah-nī kú, 

這件代誌，
tsit kiānn tāi-tsì, 

我想伊應該有一个看法，
guá siūnn i ìng-kai ū tsi̍t ê khuànn-huat, 

#大島#你若是親身出面，
#大島# lí nā-sī tshin-sin tshut-bīn, 

我想伊應該會予你面子。
guá siūnn i ìng-kai ē hōo lí bīn-tsú.

#天海#叔公，
#Thian-hái# tsik-kong, 

予我來去解決。
hōo guá lâi-khì kái-kuat.

你？
Lí?

按怎，
Án-nuá, 

有啥物問題是毋？
ū siánn-mih būn-tê sī --m̄?

按呢敢妥當？
Án-ne kám thò-tòng?

大小姐是代理堂主哪有要緊。
Tuā-sió-tsiá sī tāi-lí tông-tsú ná ū iàu-kín.

講是按呢講無毋著，
Kóng sī án-ne kóng bô m̄-tio̍h, 

猶毋過效果無仝，
iah-m̄-koh hāu-kó bô-kāng, 

好啦！
hó --lah! 

無就招in兩个鬥陣𤆬去，
Bô tō tsio in nn̄g ê tàu-tīn tshuā --khì, 

凡勢對方就欲聽咱解說。 
huān-sè tuì-hong tō beh thiann lán kái-sueh.

#大江戶#已經做甲這款地步矣，
#Tāi-kang-hōo# í-king tsò kah tsit khuán tē-pōo --ah, 

恁嘛愛小退一步，
lín mā ài sió thè --tsi̍t-pōo, 

莫閣計較矣，
mài koh kè-kàu --ah, 

按怎，
án-tsuánn, 

雙方握一下仔手表示和解。
siang-hong ak tsi̍t-ē-á tshiú piáu-sī hô-kái.

袂當得啦，
Bē-tàng-tit --lah, 

按呢算啥，
án-ne sǹg siánn, 

閣再講in是去予陷害的啊。
koh-tsài kóng in sī khì hōo hām-hāi --ê --ah. 

你這馬是咧講啥，
Lí tsit-má sī leh kóng siánn, 

是毋是予人陷害的，
sī m̄ sī hōo lâng hām-hāi --ê, 

咱嘛袂當空喙哺舌啊。
lán mā buē-tàng khang-tshuì-pōo-tsi̍h --ah.

猶毋過。
Iah-m̄-koh.

存心想欲揣穡頭，
Tsûn-sim siūnn-beh tshuē sit-thâu,

凊彩都有理由，
tshìn-tshái to ū lí-iû, 

代誌無解說予清楚，
tāi-tsì bô kái-sueh hōo tshing-tshó, 

對咱佮in兩爿攏無好處。
tuì lán kah in nn̄g-pîng lóng bô hó-tshù.

按呢講真有道理。
Án-ne kóng tsin ū tō-lí.

好，
Hó, 

我知影矣！
guá tsai-iánn --ah! 

我會𤆬in兩个佮我鬥陣去。
Guá ē tshuā in nn̄g ê kah guá tàu-tīn khì. 

#阿鐵、阿實#，
#阿鐵、阿實#, 

恁兩个有聽著無？
lín nn̄g ê ū thiann--tio̍h --bô?

有啦！
Ū --lah!

大小姐。
Tuā-sió-tsiá. 

大小姐。
Tuā-sió-tsiá.

我來去準備一下。
Guá lâi-khì tsún-pī --tsi̍t-ē.

這一切攏是為著組織，
Tse it-tshè lóng sī uī-tio̍h tsoo-tsit,

堂主無佇咧的時陣，
tông-tsú bô tī-leh ê sî-tsūn, 

毋通佮別人起衝突。
m̄-thang kah pa̍t-lâng khí tshiong-tu̍t.

無啥物啦，
Bô siánn-mih --lah, 

表示咱的誠意就好矣，
piáu-sī lán ê sîng-ì tō hó --ah, 

時到欲按怎才講啦。
sî kàu beh án-tsuánn tsiah kóng --lah.  

奇怪，
Kî-kuài, 

大小姐到底是走去佗位去？
tuā-sió-tsiá tàu-té sī tsáu khì tó-uī khì? 

若是閣毋出發，
Nā-sī koh m̄ tshut-huat, 

就欲袂赴矣。
tō beh bē-hù --ah.

我轉來矣！
Guá tńg-lâi --ah! 

歹勢乎予逐家等遮久。
Pháinn-sè --honnh hōo ta̍k-ke tán tsiah kú.

大小姐！
Tuā-sió-tsiá!

有夠#酷#的啦！
Ū-kàu #酷# --ê --lah!

按呢會用得無？
Án-ne ē-īng-eh --bô?

#帥斃了#！
#帥斃了#!

媠閣有力喔！
Suí koh ū-la̍t --ooh!

有影無，
Ū-iánn --bô, 

敢按呢？
kám án-ne?

就是按呢啦。
Tiō sī án-ne --lah.

大小姐，
Tuā-sió-tsiá, 

讚讚讚！
tsán tsán tsán!

有影讚乎！
Ū-iánn tsán --honnh!

哼！
Hngh! 

我就知影你絕對無可能會𤆬in去。
Guá tō tsai-iánn lí tsua̍t-tuì bô khó-lîng ē tshuā in khì.

哪有可能為著這款小可代誌就共in兩个交出去。
Ná ū khó-lîng uī-tio̍h tsit khuán sió-khuá tāi-tsì tō kā in nn̄g ê kau --tshut-khì.

大小姐。
Tuā-sió-tsiá.

若按呢紲落來看事辦事，
Nā án-ne suà --lo̍h-lâi khuànn sū pān sū, 

咱出發。
lán tshut-huat.

大小姐。
Tuā-sió-tsiá.

胸坎、胸坎、胸坎、胸坎、胸坎。
Hing-khám, hing-khám, hing-khám, hing-khám, hing-khám.

彼个查某囡仔一目𥍉已經變做遮爾出色的女英雄矣。
Hit ê tsa-bóo gín-á tsi̍t-ba̍k-nih í-king piàn-tsò tsiah-nī tshut-sik ê lú ing-hiông --ah.

#大島#，
#大島#, 

這是#久美子#，
tse sī #久美子#, 

以後就由我來扶養伊，
í-āu tō iû guá lâi hû-ióng --i, 

今仔日起由你來照顧伊。
kin-á-ji̍t khí iû lí lâi tsiàu-kòo --i.

遵命。
Tsun-bīng. 

大小姐你是按怎是毋？
Tuā-sió-tsiá lí sī án-tsuánn sī --m̄?

#大島#，
#大島#, 

鱸鰻是啥物？
lôo-muâ sī siánn-mih? 

鱸鰻敢是歹人？
Lôo-muâ kám sī pháinn-lâng?

大小姐，
Tuā-sió-tsiá, 

你緊共我講，
lí kín kā guá kóng, 

你予人欺負矣是毋？
lí hōo lâng khi-hū --ah sī --m̄? 

是佗一个猴死囡仔做的，
Sī tó tsi̍t ê kâu-sí-gín-á tsò --ê, 

我來共伊教示。
guá lâi kā i kà-sī.

免，
Bián, 

我家己處理就好。
guá ka-kī tshú-lí tiō hó. 

你教我工夫，
Lí kà guá kang-hu, 

後擺就免予你煩惱。
āu-pái tō bián hōo lí huân-ló.

毋著、毋著，
M̄-tio̍h, m̄-tio̍h, 

先閃球才閣出手，
sing siám kiû tsiah koh tshut-tshiú, 

你愛會記得，
lí ài ē-kì-lit, 

出手的時陣愛相準面猶閣有腹肚。
tshut-tshiú ê sî-tsūn ài siòng-tsún bīn iah-koh ū pak-tóo.

我拍、我拍、我拍腹肚佮胸坎。
Guá phah, guá phah, guá phah pak-tóo kah hing-khám.

哈哈哈哈哈，
Ha ha ha ha ha, 

我的胸坎一點仔攏袂疼，
guá ê hing-khám tsi̍t-tiám-á lóng bē thiànn, 

毋是彼爿啦。
m̄ sī hit pîng --lah. 

大小姐，
Tuā-sió-tsiá, 

親像你按呢揍，
tshan-tshiūnn lí án-ne bok, 

會死人啦。
ē sí-lâng --lah.

#大島#、#大島#！
#大島#, #大島#!

大小姐是一个有情有義的人，
Tuā-sió-tsiá sī tsi̍t ê ū-tsîng-ū-gī ê lâng, 

恁就愛會記得這个恩情喔。
lín tō ài ē-kì-eh tsit ê un-tsîng --ooh.

大小姐伊按呢做予我想起咱拄仔來的時陣的代誌。
Tuā-sió-tsiá i án-ne tsò hōo guá siūnn-khí lán tú-á lâi ê sî-tsūn ê tāi-tsì.

想欲加入阮的組織，
Siūnn-beh ka-ji̍p gún ê tsoo-tsit, 

恁有想清楚抑無啊？
lín ū siūnn tshing-tshó iah --bô --ah? 

恁這馬才讀國中爾爾呢。
Lín tsit-má tsiah tha̍k kok-tiong niā-niā --neh.

你共我恬去，
Lí kā guá tiām --khì, 

這佮你根本就無關係。
tse kah lí kun-pún tō bô kuan-hē.

無禮貌。
Bô lé-māu. 

你這馬咧佮⿰啥人講話你知影無？
Lí tsit-má leh kah siáng kóng-uē lí tsai-iánn --bô?

這兩个猴囡仔定定佇咱的地盤惹代誌，
Tsit nn̄g ê kâu-gín-á tiānn-tiānn tī lán ê tē-puânn jiá-tāi-tsì, 

我嘛有共in教示過，
guá mā ū kā in kà-sī --kuè, 

想袂到今仔日走來遮欲加入咱的組織。
siūnn bē kàu kin-á-ji̍t tsáu lâi tsia beh ka-ji̍p lán ê tsoo-tsit.

莫講耍笑矣啦，
Mài kóng-sńg-tshiò --ah --lah, 

較緊轉去，
khah kín tńg--khì, 

恁兜的人會煩惱。
lín tau ê lâng ē huân-ló.

阮兜的人，
Gún tau ê lâng, 

我才無咧。
guá tsiah bô --leh.

烏白講。
Oo-pe̍h-kóng.

本來就是，
Pún-lâi tiō sī, 

我拄仔出世就共我擲予親情，
guá tú-á tshut-sì tō kā guá tàn hōo tshin-tsiânn, 

人毋知走去⿰佗位矣。
lâng m̄ tsai tsáu khì tueh --ah.

我嘛是仝款。
Guá mā sī kāng-khuán. 

本來我佮阮母仔兩个人相依為命，
Pún-lâi guá kah gún bú--á nn̄g ê lâng siong-i-uî-bīng, 

猶毋過頂禮拜轉去厝內連一隻虼蚻嘛無，
iah-m̄-koh tíng lé-pài tńg-khì tshù-lāi liân tsi̍t tsiah ka-tsua̍h mā bô, 

阮母仔伊綴人走矣，
gún bú--á i tè lâng tsáu --ah, 

放我一个人。
pàng guá tsi̍t ê lâng.

莫閣哭矣啦，
Mài koh khàu --ah --lah, 

想欲做兄弟，
siūnn-beh tsò hiann-tī, 

氣魄遮爾䆀是欲按怎做啦。
khì-phik tsiah-nī bái sī beh án-nuá tsò --lah. 

#若松#，
#若松#, 

既然in的爸母無愛挃in矣，
kì-jiân in ê pē-bú bô ài ti̍h in --ah, 

我敢會用得共in收留落來？
guá kám ē-īng-eh kā in siu-liû --lo̍h-lâi? 

我自細漢到這馬就一直想欲有可愛的弟弟。
Guá tsū-sè-hàn kàu tsit-má tō it-ti̍t siūnn-beh ū khó-ài ê tī-tī.

你講in、in可愛喔！
Lí kóng in, in khó-ài --ooh!

淡薄仔啦。
Tām-po̍h-á --lah.

In、in兩个可愛喔！
In, in nn̄g ê khó-ài --ooh! 

我咧看這个世界上乎，
Guá leh khuànn tsit ê sè-kài-siōng --honnh, 

干焦大小姐會按呢講in啦。
kan-na tuā-sió-tsiá ē án-ne kóng --in --lah. 

好，
Hó, 

我欲來去共阿公拜託看覓咧。
guá beh lâi-khì kā a-kong pài-thok khuànn-māi --leh. 

發球喔。
Huat kiû --ooh.

無問題。
Bô būn-tê.

哎喲，
Ai-iō, 

恁兩个到底咧創啥啦，
lín nn̄g ê tàu-té leh tshòng siánn --lah, 

目睭糊著蜊仔肉是無？
ba̍k-tsiu kôo-tio̍h lâ-á-bah sī --bô?

球傷緊袂赴矣啦。
Kiû siunn kín bē-hù --ah --lah.

大小姐，
Tuā-sió-tsiá, 

in兩个好去買物件矣啦。
in nn̄g ê hó khì bé mi̍h-kiānn --ah --lah.

我馬上來去喔。
Guá má-siōng lâi-khì --ooh.

#阿松、阿實#，
#阿松、阿實#, 

來去看電影。
lâi-khì khuànn tiān-iánn. 

恁兩个人是咧創啥？
Lín nn̄g ê lâng sī leh tshòng siánn? 

戇面的，
Gōng-bīn--ê, 

飯桶的恁欲抾捔矣啦，
pn̄g-tháng--ê lín beh khioh-ka̍k --ah --lah, 

啥物毋學欲學人食薰，
siánn-mih m̄ o̍h beh o̍h lâng tsia̍h-hun, 

既然有這款時間就應該愛去讀書毋才著，
kì-jiân ū tsit khuán sî-kan tiō ìng-kai ài khì tha̍k-tsu m̄-tsiah tio̍h, 

後擺若是閣去予我發現，
āu-pái nā-sī koh khì hōo guá huat-hiān, 

我就共恁掠去埋。
guá tō kā lín lia̍h khì tâi. 

#阿實#，
#阿實#, 

恁這馬攏猶是佇咧受義務教育的階段，
lín tsit-má lóng iah sī tī-leh siū gī-bū kàu-io̍k ê kai-tuānn,

若是佇咧學校惹代誌，
nā-sī tī-leh ha̍k-hāu jiá-tāi-tsì, 

會共組織紮來麻煩。
ē kā tsoo-tsit tsah lâi mâ-huân. 

#阿實#，
#阿實#, 

你有聽著無？
lí ū thiann--tio̍h --bô? 

不管別人按怎講攏莫插伊，
Put-kuán pa̍t-lâng án-nuá kóng lóng mài tshap --i, 

這嘛算是一款修練，
tse mā sǹg sī tsi̍t khuán siu-liān, 

閣較按怎嘛愛忍耐。
koh-khah án-nuá mā ài jím-nāi. 

敢若就是伊呢，
Kánn-ná tō sī i --neh, 

你有看見無唅？
lí ū-khuànn--eh --bô --hannh?

放學了後愛隨轉去，
Pàng-o̍h liáu-āu ài suî tńg--khì, 

我佇咧厝裡等你。
guá tī-leh tshù--e tán --lí. 

你講啥物啊！
Lí kóng siánn-mih --ah!

老師講伊會予我畢業，
Lāu-su kóng i ē hōo guá pit-gia̍p, 

叫我莫閣去學校矣，
kiò guá mài koh khì ha̍k-hāu --ah, 

伊閣共我講伊看著我會倒彈啦！
i koh kā guá kóng i khuànn-tio̍h guá ē tò-tuānn --lah! 

有夠可惡，
Ū-kàu khónn-ònn, 

我來好好仔教示伊。
guá lâi hó-hó-á kà-sī --i.

好啊，
Hó --ah, 

既然按呢生，
kì-jiân án-ne-sinn, 

等你畢業了後，
tán lí pit-gia̍p liáu-āu, 

我就好好仔共伊說多謝。
guá tiō hó-hó-á kā i seh-to-siā. 

老師你小等一下。
Lāu-su lí sió-tán --tsi̍t-ē.

你是⿰啥人啊？
Lí sī siáng --ah?

這三年來，
Tsit sann nî lâi, 

阮弟弟麻煩你共照顧矣。
gún tī-tī mâ-huân lí kā tsiàu-kòo --ah. 

恁弟弟喔，
Lín ti--tih --ooh, 

伊叫啥物名？
i kiò siánn-mih miâ?

伊的名叫做#達川實#。
I ê miâ kiò-tsò #達川實#.

啥物？
Siánn-mih?

我今仔日來就是欲共你講你無配做人老師。
Guá kin-á-ji̍t lâi tō sī beh kā lí kóng lí bô phuè tsò lâng lāu-su.

大小姐。
Tuā-sió-tsiá.

大小姐！
Tuā-sió-tsiá!

可惡掔袂準。
Khónn-ònn khian bē tsún.

#熊的#莫閣耍矣。
#Hîm--ê #mài koh sńg --ah.

就是講meh，
Tiō sī kóng --meh, 

你想講遮啥物所在啊。
lí siūnn-kóng tsia siánn-mih sóo-tsāi --ah.

隔壁就是#柿田組#的辦公室呢，
Keh-piah tō sī #khī-tiân-tsoo# ê pān-kong-sik --neh, 

你有命通來無命通轉去我共你講。
lí ū miā thang lâi bô miā thang tńg--khì guá kā lí kóng.

著乎。
Tio̍h --honnh.

行啦。
Kiânn --lah.

代理堂主已經到矣。
Tāi-lí tông-tsú í-king kàu --ah.

好！
Hó!

大小姐，
Tuā-sió-tsiá, 

請入去。
tshiánn --ji̍p-khì.

大姊頭仔呢！
Tuā-tsí-thâu-á --neh!

頭一擺看著呢！
Thâu tsi̍t pái khuànn--tio̍h --neh!

你敢真正會共彼兩个人𤆬來？
Lí kám tsin-tsiànn ē kā hit nn̄g ê lâng tshuā--lâi?

我是感覺應該愛徹底調查予清楚才來處理按呢較妥當啦。
Guá sī kám-kak ìng-kai ài thiat-té tiâu-tsa hōo tshing-tshó tsiah lâi tshú-lí án-ne khah thò-tòng --lah. 

當然啦，
Tong-jiân --lah, 

阮有幾若个兄弟予人舂呢！
guán ū kuí-nā ê hiann-tī hōo lâng tsing --neh! 

所以我是想講乎小共in兩个教示一下就好，
Sóo-í guá sī siūnn-kóng --honnh sió kā in nn̄g ê kà-sī --tsi̍t-ē tiō hó, 

請會長就莫閣計較矣。
tshiánn huē-tiúnn tō mài koh kè-kàu --ah.

攪擾矣！
Kiáu-jiáu --ah! 

#大江戶#的代理堂主已經到矣。
#Tuā-kang-hōo# ê tāi-lí tông-tsú í-king kàu --ah.

𤆬入來。
Tshuā --ji̍p-lâi.

是！
Sī!

歹勢共恁攪擾矣。
Pháinn-sè kā lín kiáu-jiáu --ah.

#小美#，
#Sió-bí#, 

你哪會走來？
lí ná ē tsáu--lâi?

今仔日初次見面，
Kin-á-ji̍t tshoo-tshù kìnn-bīn, 

我來自我介紹，
guá lâi tsū-ngóo kài-siāu, 

我就是#大江戶##第三#代的代理堂主#山口久美子#，
guá tiō sī #tāi-kang-hōo# #tē-sann# tāi ê tāi-lí tông-tsú #山口久美子#, 

後擺請恁多多指教。
āu-pái tshiánn lín to-to tsí-kàu.

莫閣講遐濟廢話矣，
Mài koh kóng hiah tsuē huì-uē --ah, 

彼兩个就是惹代誌的猴囡仔是無？
hit nn̄g ê tiō sī jiá-tāi-tsì ê kâu-gín-á sī --bô? 

看起來無啥少年喔。
Khuànn --khí-lâi bô siánn siàu-liân --ooh.

彼兩个我無𤆬來。
Hit nn̄g ê guá bô tshuā--lâi.

啥物啊！
Siánn-mih --ah!

#小美仔#，
#Sió-bí-á#, 

你講無𤆬來的意思是毋是講叫in兩个佇咧外口等啊？
lí kóng bô tshuā--lâi ê ì-sù sī m̄ sī kóng kiò in nn̄g ê tī-leh guā-kháu tán --ah?

毋是，
M̄ sī, 

in無來。
in bô lâi.

若按呢你來這个所在欲創啥？
Nā án-ne lí lâi tsit ê sóo-tsāi beh tshòng siánn?

解說代誌。
Kái-sueh tāi-tsì.

人無𤆬來是欲解說啥？
Lâng bô tshuā--lâi sī beh kái-sueh siánn? 

小等咧。
Sió-tán --leh.

會長。
Huē-tiúnn.

我講#久美子#小姐啊，
Guá kóng #久美子# sió-tsiá --ah, 

若是#大江戶#的#龍先生#出面，
nā-sī #tāi-kang-hōo# ê #龍先生# tshut-bīn, 

代誌就無仝款矣，
tāi-tsì tō bô kāng-khuán --ah, 

敢講憑你一个代理堂主就想欲和解是毋？
kám-kóng pîn lí tsi̍t ê tāi-lí tông-tsú tiō siūnn-beh hô-kái sī --m̄?

無毋著。
Bô m̄-tio̍h.

你家己嘛毋小照鏡看覓咧。
Lí ka-kī mā m̄ sió tsiò-kiànn khuànn-māi --leh.

#柿田#，
#Khī-tiân#, 

你是咧創啥，
lí sī leh tshòng siánn, 

你共我較恬咧。
lí kā guá khah tiām --eh. 

我講#久美子#小姐，
Guá kóng #久美子# sió-tsiá, 

冤有頭債有主，
uan iú thiô tsè iú tsú, 

我無想欲予你替彼兩个人受罪。
guá bô siūnn-beh hōo lí thè hit nn̄g ê lâng siū-tsuē.

若是有這个必要嘛無要緊。
Nā-sī ū tsit ê pit-iàu mā bô iàu-kín.

哈哈哈，
Ha ha ha, 

真正是#龍先生#的孫，
tsin-tsiànn sī #龍先生# ê sun, 

不只腳數袂䆀，
put-tsí kioh-siàu bē-bái, 

而且閣有氣魄。
jî-tshiánn koh ū khì-phik. 

其實我嘛無想欲造成無必要的流血事件，
Kî-si̍t guá mā bô siūnn-beh tsō-sîng bô pit-iàu ê lâu-hueh sū-kiānn, 

我是專工來調解的。
guá sī tsuan-kang lâi tiâu-kái --ê.

會長。
Huē-tiúnn.

會長欲哪會用得按呢？
Huē-tiúnn beh ná ē-īng-eh án-ne?

你莫踮遐囉哩囉嗦啦，
Lí mài tiàm hia lo-li-lo-so --lah, 

時代已經無仝款矣，
sî-tāi í-king bô kāng-khuán --ah, 

毋通磕袂著就用武力解決代誌。
m̄-thang kha̍p bē tio̍h tiō īng bú-li̍k kái-kuat tāi-tsì.

會長多謝你，
Huē-tiúnn to-siā --lí, 

實在是真麻煩你。
si̍t-tsāi sī tsin mâ-huân --lí.

大小姐真正無簡單啊，
Tuā-sió-tsiá tsin-tsiànn bô kán-tan --ah, 

堂主乎一定會真歡喜的，
tông-tsú --honnh it-tīng ē tsin huann-hí --ê, 

而且閣穿甲遮好看。
jî-tshiánn koh tshīng kah tsiah hó-khuànn. 

敢按呢？	
Kám án-ne?

是啊，
Sī --ah, 

無毋著。
bô m̄-tio̍h.

大小姐，
Tuā-sió-tsiá, 

拄才有小兄弟來通報，
tú-tsiah ū sió-hiann-tī lâi thong-pò, 

利用咱組織的名聲佇咧外口亂舞的，
lī-iōng lán tsoo-tsit ê miâ-siann tī-leh guā-kháu luān bú --ê, 

真有可能是#貓股組#的屁窒仔。
tsin ū khó-lîng sī #niau-kóo-tsoo# ê phuì-that-á.

#貓股組#，
#Niau-kóo-tsoo#, 

敢若捌佇咧啥物所在聽過呢。
kánn-ná bat tī-leh siánn-mih sóo-tsāi thiann--kuè --neh.

我聽講#工藤#已經參加#貓股組#四界為非糝做。
Guá thiann-kóng #工藤# í-king tsham-ka #niau-kóo-tsoo# sì-kè uî-hui-sám-tsò.

若按呢又閣是一層真歹處理的代誌矣。
Nā án-ne iū-koh sī tsi̍t tsân tsin pháinn tshú-lí ê tāi-tsì --ah.

咱以後愛特別細膩注意才會使。
Lán í-āu ài ti̍k-pia̍t sè-jī tsù-ì tsiah ē-sái.

#Mh#。
#Mh#.

大小姐！
Tuā-sió-tsiá!

大小姐！
Tuā-sió-tsiá!

你有按怎無大小姐？
Lí ū án-tsuánn --bô tuā-sió-tsiá?

你有按怎無唅？
Lí ū án-tsuánn --bô --hannh?

你無代誌乎？
Lí bô tāi-tsì --honnh?

恁兩个哪會變甲按呢唅？
Lín nn̄g ê ná ē pìnn kah án-ne --hannh?

阮兩个本來想欲去逐大小姐的。
Gún nn̄g ê pún-lâi siūnn-beh khì jiok tuā-sió-tsiá --ê.

猶毋過去予#富士#彼箍phu-lòng-kòng阻止矣。
Iah-m̄-koh khì hōo #富士# hit khoo phu-lòng-kòng tsóo-tsí --ah.

彼兩个猴囡仔共恁爸害。
Hit nn̄g ê kâu-gín-á kā lín-pē hāi.

大小姐。
Tuā-sió-tsiá.

歹勢阮傷過大意，
Pháinn-sè guán siunn kuè tāi-ì, 

歹勢啦。
pháinn-sè --lah.

歹勢啦。
Pháinn-sè --lah.

恁兩个是咧哭啥啦，
Lín nn̄g ê sī leh khàu siánn --lah, 

哭甲遮爾仔可憐，
khàu kah tsiah-nī-á khó-liân, 

欲按怎佮人做兄弟啊。
beh án-nuá kah lâng tsò hiann-tī --ah.

#筱原#律師。
#筱原# lu̍t-su.

#小美#。
#Sió-bí#.

#筱原#律師。
#筱原# lu̍t-su.

律師煩惱你出代誌才走過來的啦。
Lu̍t-su huân-ló lí tshut-tāi-tsì tsiah tsáu --kuè-lâi --ê --lah.

#小美#咧，
#Sió-bí# --leh, 

伊有代誌無？
i ū tāi-tsì --bô?

喔，
Ooh, 

無代誌。
bô tāi-tsì.

人咧？
Lâng --leh? 

#小美#，
#Sió-bí#, 

哈哈哈哈哈，
ha ha ha ha ha, 

你妝按呢敢袂傷譀？
lí tsng án-ne kám buē siunn hàm? 

哈哈哈哈哈。
Ha ha ha ha ha.

律師先生啊，
Lu̍t-su sian-sinn --ah, 

啊你哪會按呢講啦。
ah lí ná ē án-ne kóng --lah.

你嘛#幫幫忙#，
Lí mā #幫幫忙#, 

律師啊。
lu̍t-su --ah.

歹勢！
Pháinn-sè! 

歹勢啦！
Pháinn-sè --lah! 

哈哈哈哈哈。
Ha ha ha ha ha.

律師大人啊，
Lu̍t-su tāi-jîn --ah, 

你按呢嘛傷過份矣，
lí án-ne mā siunn kuè-hūn --ah, 

你按呢會傷著大小姐純情少女的心呢，
lí án-ne ē siong-tio̍h tuā-sió-tsiá sûn-tsîng siàu-lú ê sim --neh, 

謼實在有夠可憐的啦，
hooh si̍t-tsāi ū-kàu khó-liân --ê --lah, 

聽咧講大小姐教冊的日子咧欲結束矣，
thiann leh kóng tuā-sió-tsiá kà-tsheh ê ji̍t-tsí tih-beh kiat-sok --ah, 

我實在有夠緊張的啦。
guá si̍t-tsāi ū-kàu kín-tiunn --ê --lah. 

下回『#大島#的#拿手好戲#』，
Ē-huê “#Tuā-tó# ê #拿手好戲#”, 

演員啊！
ián-uân --ah!

