491 17.菜頭徛鵝的冰角

菜頭徛鵝的冰角
Tshài-thâu-khiā-gô ê ping-kak




嗯？彼是啥物?
Mh? He sī siánn-mi̍h?

對這爿來矣。
Uì tsit pîng lâi --ah.

有人坐佇頂懸呢。
Ū lâng tsē tī tíng-kuân --neh.

是啥人咧？
Sī siánn-lâng --leh?

請問你是啥人?
Tshiánn-mn̄g lí sī siánn-lâng?

我是菜頭徛鵝，是對寒冷的所在來的。
Guá sī Tshài-thâu-khiā-gô, sī uì hân-líng ê sóo-tsāi lâi--ê.

菜頭徛鵝，我是馬鈴薯狗。
Tshài-thâu-khiā-gô, guá sī Má-lîng-tsî-káu.

我是番薯刺蝟。
Guá sī Han-tsî-tshì-uī.

這是啥物？足冰的！
Tse sī siánn-mi̍h? Tsiok ping--ê.

這是冰角。
Tse sī ping-kak.

冰角？
Ping-kak?

水變冷了後，會變做這款的固體。
Tsuí piàn líng liáu-āu, ē piàn-tsò tsit khuán ê kòo-thé.

按呢這一擺，阮就𤆬你參觀阮的菜蔬村。
Án-ne tsit tsi̍t pái, gún tō tshuā lí tsham-kuan gún ê Tshài-se-tshuan.

綴阮來去。
Tuè gún lâi-khì.

菜蔬村是一个足燒熱的所在。
Tshài-se-tshuan sī tsi̍t ê tsiok sio-jua̍h ê sóo-tsāi.

著啊，是足快樂的所在。
Tio̍h --ah, sī tsiok khuài-lo̍k ê sóo-tsāi.

#Ta la ta la ta ta ta ta# 喂？敢是新朋友？
#Ta la ta la ta ta ta ta# Ueh? Kám sī sin pîng-iú?

嘿啊，伊的名號做菜頭徛鵝，茄仔狗上厲害的就是踅玲瑯。
Hennh --ah, i ê miâ hō-tsò Tshài-thâu-khiā-gô, Kiô-á-káu siōng lī-hāi --ê tō sī se̍h-lin-long.

會當教我按怎踅無？
Ē-tàng kà guá án-tsuánn se̍h --bô?

嗯！頭起先是踅尻川䫌，足簡單的喔，你看。
Mh! Thâu-khí-sing sī se̍h kha-tshng-phué, tsiok kán-tan --ê --ooh, lí khuànn.

我敢若有法度做喔。喂？停落來矣。
Guá kán-ná ū huat-tōo tsò --ooh. Ueh? Thîng --lo̍h-lâi --ah.

足厲害的。
Tsiok lī-hāi --ê.

你敢若袂使踅玲瑯。
Lí kán-ná bē-sái se̍h-lin-long.

好佳哉停落來矣。
Hó-ka-tsài thîng --lo̍h-lâi --ah.

這是啥物啊？啊！足冰的！
Tse sī siánn-mi̍h --ah? Ah! Tsiok ping --ê!

喂？這是啥物？啊！
Ueh? Tse sī siánn-mi̍h? Ah!

足媠的。啥人送予我的禮物，是無？
Tsiok suí --ê. Siánn-lâng sàng hōo guá ê lé-bu̍t, sī--bô?

啊！足過份的，啥人欲挃這種物件。
Ah! Tsiok kuè-hūn --ê, siánn-lâng beh ti̍h tsit tsióng mi̍h-kiānn.

你咧創啥物？敢是啥物記號？
Lí leh tshòng siánn-mi̍h? Kám sī siánn-mi̍h kì-hō?

著，智識的記號啦。
Tio̍h, tì-sik ê kì-hō --lah. 

喂？
Ueh?

冥想一下，你可能就會了解矣。
Bîn-sióng --tsi̍t-ē, lí khó-lîng tō ē liáu-kái --ah.

按呢是無？
Án-ne sī --bô?

著啊。哈哈哈哈……。
Tio̍h --ah. Ha ha ha ha…….

I siooh，哇uh！按呢閣較好耍啦。
I siooh, Uah-uh! Án-ne koh-khah hó-sńg --lah.

娘仔瓜鳥就親像荷仁豆雞仔囝的老師咧。
Niû-á-kue-tsiáu tō tshin-tshiūnn Hô-lîn-tāu-ke-á-kiánn ê lāu-su --leh.

荷仁豆雞仔囝才是我的老師啦。
Hô-lîn-tāu-ke-á-kiánn tsiah sī guá ê lāu-su --lah.

咧講啥物？
Leh kóng siánn-mi̍h?

In講涼涼的足爽快的。
In kóng liâng-liâng--ê tsiok sóng-khuài--ê.

喂？我看覓咧。喔！誠實足涼的！
Ueh? Guá khuànn-māi --leh. Ooh! Tsiânn-si̍t tsiok liâng--ê!

毋過，敢若變燒熱矣呢。你是按怎咧？
M̄-koh, kán-ná piàn sio-jua̍h --ah --neh. Lí sī án-tsuánn --leh?

遮對我來講敢若傷燒熱矣。
Tsia tuì guá lâi kóng kán-ná siunn sio-jua̍h --ah.

連鞭就到矣，閣忍一下。
Liâm-mi tō kàu --ah, koh lún --tsi̍t-ē.

啊！冰角無去矣，欲按怎？
Ah! Ping-kak bô--khì --ah, beh án-tsuánn?

按呢菜頭徛鵝就袂當轉去矣。
Án-ne Tshài-thâu-khiā-gô tiō bē-tàng tńg--khí --ah.

拄才彼是啥？
Tú-tsiah he sī siánn?

伊轉來囉！
I tńg--lâi --looh!

菜蔬村誠實無仝款。
Tshài-se-tshuan tsiânn-si̍t bô kāng-khuán.

是一个好所在乎？
Sī tsi̍t ê hó sóo-tsāi --honnh?

我耍甲誠歡喜，多謝恁啦！
Guá sńg kah tsiânn huann-hí, to-siā --lín --lah!

有閒才閣來。
Ū-îng tsiah koh lâi.

再見囉！
Tsài-kiàn --looh!

