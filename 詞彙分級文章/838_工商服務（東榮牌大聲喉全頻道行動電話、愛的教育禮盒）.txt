838 工商服務（東榮牌大聲喉全頻道行動電話、愛的教育禮盒）

這个鈴聲已經落伍矣啦，
Tsit ê lîng-siann í-king lo̍k-ngóo --ah --lah, 

啊這个鈴聲嘛已經過時矣，
ah tsit ê lîng-siann mā í-king kuè-sî --ah, 

啊你閣咧用這種鈴仔聲喔。
ah lí koh leh iōng tsit tsióng lîng-á-siann --ooh. 

喂！
Ueh! 

喂！
Ueh! 

你的電話啦，
Lí ê tiān-uē --lah, 

你的電話啦。
lí ê tiān-uē --lah. 

聽著無，
Thiann--tio̍h --bô, 

這才是未來的屈勢！
tse tsiah sī bī-lâi ê khut-sè! 

「#東榮#牌大聲喉全頻道行動電話」、
“#Tang-îng# pâi tuā siann-âu tsuân pîn-tō hîng-tōng tiān-uē”, 

「#東榮#牌大聲喉全頻道行動電話」
“#Tang-îng# pâi tuā siann-âu tsuân pîn-tō hîng-tōng tiān-uē” 

特殊鈴聲，
ti̍k-sû lîng-siann, 

震撼力十足，
tsìn-hám la̍t tsa̍p-tsiok, 

四聲道，
sì siann-tō, 

獨立放大系統，
to̍k-li̍p hòng-tuā hē-thóng, 

瞬間最大功率五十萬瓦。
sùn-kan tsuè tuā kong-lu̍t gōo-tsa̍p bān uá. 

「#東榮#牌大聲喉全頻道行動電話」
“#Tang-îng# pâi tuā siann-âu tsuân pîn-tō hîng-tōng tiān-uē” 

超級電池，
tshiau-kip tiān-tî, 

一擺充電予你講欲#十#冬。
tsi̍t pái tshiong-tiān hōo lí kóng beh #tsa̍p# tang. 

「#東榮#牌大聲喉全頻道行動電話」
“#Tang-îng# pâi tuā siann-âu tsuân pîn-tō hîng-tōng tiān-uē” 

毋管你是天堂抑是佇咧地獄，
m̄-kuán lí sī thian-tông ia̍h-sī tī-leh tē-ga̍k, 

全頻道的接收，
tsuân pîn-tō ê tsiap-siu, 

予你完全無死角。
hōo lí uân-tsuân bô sí-kak. 

「#東榮#牌大聲喉全頻道行動電話」
“#Tang-îng# pâi tuā siann-âu tsuân pîn-tō hîng-tōng tiān-uē” 

欲買請到各大電器行，
beh bé tshiánn kàu kok tuā tiān-khì-hâng, 

通訊行，
thong-sìn-hâng, 

抑是電器量販店，
ia̍h-sī tiān-khì liōng-huàn tiàm, 

大賣場攏有咧賣。
tuā-bē-tiûnn lóng ū leh bē. 

「#東榮#牌大聲喉全頻道行動電話」。
“#Tang-îng# pâi tuā siann-âu tsuân pîn-tō hîng-tōng tiān-uē”. 

喂！
Ueh! 

喂！
Ueh! 

你的電話啦，
Lí ê tiān-uē --lah, 

你的電話啦。
lí ê tiān-uē --lah. 

「三更半暝是咧吵啥#小朋友#啊！」
“Sann-kinn-puànn-mî sī leh tshá siánn #小朋友# --ah!” 

「啊恁兜是死人諾啦，
“Ah lín tau sī sí lâng --hioh --lah, 

音響放甲遐大聲！」
im-hióng pàng kah hiah tuā-siann!” 

「啊是按怎啦？」
“Ah sī-án-nuá --lah?” 

「歹勢、歹勢，
“Pháinn-sè, pháinn-sè, 

我的手機仔咧彈啦！」
guá ê tshiú-ki-á leh tân --lah!”

人講倖豬夯灶，
Lâng kóng sīng ti giâ tsàu, 

倖囝不孝，
sīng kiánn put-hàu, 

倖查某囝袂落人的家教，
sīng tsa-bóo-kiánn bē lo̍h lâng ê ka-kàu, 

所以呢樹袂大欉就愛雕，
sóo-í --neh tshiū bē tuā-tsâng tō ài tiau, 

將來大漢做人才有𠢕。
tsiong-lâi tuā-hàn tsò lâng tsiah ū gâu. 

#林##鳳珠#老師二十幾年精心研發，
#Lîm# #Hōng-tsu# lāu-su jī-tsa̍p kuí nî tsing-sim gián-huat, 

「愛的教育禮盒」已經上市囉！
“ài ê kàu-io̍k lé-a̍p” í-king tsiūnn-tshī --looh!

「愛的教育禮盒」呢內底有大十八般的兵器，
“Ài ê kàu-io̍k lé-a̍p” --neh lāi-té ū tuā tsa̍p-peh puann ê ping-khì, 

刀、槍、劍、斧、棍、爪等等，
to, tshiunn, kiàm, póo, kùn, jiáu tíng-tíng, 

小十八般的利刃，
sió tsa̍p-peh puann ê lāi-jīn, 

單刀，
tan-to, 

雙刀，
siang-to, 

鐵尺，
thih-tshioh, 

金鏢，
kim-pio, 

銀鏢，
gîn-pio, 

袖箭等等總共三十種的兵器，
siù-tsìnn tíng-tíng tsóng-kiōng sann-tsa̍p tsióng ê ping-khì, 

予你用起來佮手，
hōo lí iōng --khí-lâi kah-tshiú, 

隨心所欲。
suî sim sóo io̍k. 

有責任的爸母，
Ū tsik-jīm ê pē-bú, 

厝內的囡仔無教示，
tshù-lāi ê gín-á bô kà-sī, 

長大變歹後悔遲，
tióng-tāi piàn pháinn hiō-hué tî, 

所以緊來買咱這套「愛的教育禮盒」。
sóo-í kín lâi bé lán tsit thò “ài ê kàu-io̍k lé-a̍p”. 

「愛的教育禮盒」呢管教囡仔十分的有效，
“Ài ê kàu-io̍k lé-a̍p” --neh kuán-kà gín-á tsa̍p hun ê ū-hāu, 

#林##鳳珠#老師呢提出保證，
#Lîm# #Hōng-tsu# lāu-su --neh the̍h-tshut pó-tsìng, 

若是無效原金送還，
nā-sī bô-hāu guân kim sàng hîng, 

但是呢嚴官府出厚賊，
tān-sī --neh giâm kuann-hú tshut kāu tsha̍t, 

嚴爸母出阿里不達的無保證在內。
giâm pē-bú tshut a-lí-put-ta̍t ê bô pó-tsìng tsāi lāi. 

「愛的教育禮盒」
“Ài ê kàu-io̍k lé-a̍p” 

這馬買呢閣加送咱家庭急救箱，
tsit-má bé --neh koh ka sàng lán ka-tîng kip-kiù siunn, 

名額有限，
miâ-gia̍h iú-hān, 

請盡速購買，
tshiánn tsīn-sok kòo-bé, 

「愛的教育禮盒」呢
“ài ê kàu-io̍k lé-a̍p” --neh 

欲買愛認明盒仔外口
beh bé ài jīn-bîng a̍p-á guā-kháu 

有#林##鳳珠#老師的相片，
ū #Lîm# #Hōng-tsu# lāu-su ê siòng-phìnn, 

才是咱「愛的教育禮盒」。
tsiah sī lán “ài ê kàu-io̍k lé-a̍p”.

老師敢欲買？
Lāu-su kám beh bé? 

我轉來矣。
Guá tńg-lâi --ah.

