817 保力達B（2011賀歲篇）

雨水冷，
Hōo-tsuí líng,

風翻寒。
hong huan kuânn.

趁歇喘，
Thàn hioh-tshuán,

越頭看，
uat-thâu khuànn,

才知影這年敢若又閣行欲煞矣！
tsiah tsai-iánn tsit nî kánn-ná iū-koh kiânn beh suah --ah!

想起年初祈求的願望，
Siūnn-khí nî-tshe kî-kiû ê guān-bōng,

發現，
huat-hiān,

日子已經來甲這坎站，
li̍t-tsí í-king lâi kah tsit khám-tsām,

實現的，
si̍t-hiān ê,

竟然猶無幾項，
kìng-jiân á bô kuí hāng,

莫怪有人講，
bo̍k-kuài ū lâng kóng,

神明乎，
sîn-bîng --honnh,

愈來愈成遐的競選的人。
lú lâi lú sîng hia-ê kìng-suán ê lâng.

是講，
Sī kóng,

煞煞去啦！
suah-suah--khì --lah!

這馬想這嘛無較縒，
Tsit-má siūnn tse mā bô-khah-tsua̍h,

濟歲人早就共咱講，
tsē huè lâng tsá tō kā lán kóng,

愛認份，
ài līn-hūn,

做牛就拖犁，
tsò gû tō thua lê,

作穡人食命，
tsoh-sit-lâng tsia̍h-miā,

逐仙錢，
ta̍k sián tsînn,

攏愛用汗水換。
lóng ài iōng kuānn-tsuí uānn.

貪輕可，
Tham khin-khó,

趁無食，
thàn bô tsia̍h,

啊幾工仔無做，
ah kuí-kang-á bô tsò,

你就吊鼎。
Lí tō tiàu-tiánn.

所以，
Sóo-í,

靠人靠天，
khò lâng khò thinn,

不如靠家己，
put-jû khò ka-kī,

身體是根本，
sin-thé sī kin-pún,

健康是福氣，
kiān-khong sī hok-khì,

只要氣力飽，
tsí-iàu khuì-la̍t pá,

擔頭仔閣較重，
tànn-thâu-á koh-khah tāng,

牙齒根咬絚，
gê-khí-kin kā-ân,

咱嘛照常擔。
lán mā tsiàu-siông tann.

新年恭喜，
Sin-nî kiong-hí, 

平安順序。
pîng-an sūn-sī.

明仔載的氣力，
Bîn-á-tsài ê khuì-la̍t,

#保力達B#。
#保力達B#.

