486 12.跳舞就歡喜

跳舞就歡喜
Thiàu-bú tō huann-hí




喂！我哪會被生落來？
Ueh! Guá ná ē pī senn--lo̍h-lâi?

我你咧。
Guá lí leh.

好好仔想看覓咧！
Hó-hó-á siūnn khuànn-māi --leh!

害矣、害矣、害矣啦，
Hāi --ah, hāi --ah, hāi --ah --lah,

馬鈴薯狗，你敢有看著細漢茄仔狗？
Má-lîng-tsî-káu, lí kám ū khuànn-tio̍h Sè-hàn-Kiô-á-káu?

按怎啦？
Án-tsuánn --lah?

我自早起就無看著細漢茄仔狗。
Guá tsū tsá-khí tiō bô khuànn-tio̍h Sè-hàn-kiô-á-káu.

按呢誠實有淡薄仔煩惱，
Án-ne tsiânn-si̍t ū tām-po̍h-á huân-ló,

咱嘛做伙來去鬥揣啦！
lán mā tsò-hué lâi-khì tàu tshuē --lah!

嗯！好啊！
Mh! Hó --ah!

喂，莫閣覕矣，緊出來啦！
Ueh, mài koh bih --ah, kín tshut-lâi --lah!

細漢茄仔狗！
Sè-hàn-kiô-á-káu!

你佇佗位？
Lí tī tó-uī?

細漢茄仔狗！
Sè-hàn-kiô-á-káu!

細漢茄仔狗！
Sè-hàn-kiô-á-káu!

長蔥仔鱷魚，你知影啥物無？
Tn̂g-tshang-á-kho̍k-hî, lí tsai-iánn siánn-mi̍h --bô?

我揣著伊矣，伊咧揣伊家己。
Guá tshuē tio̍h i --ah, i teh tshuē i ka-kī.

伊佇佗位？
I tī tó-uī?

為啥物？
Uī siánn-mi̍h?

為啥物咧？
Uī siánn-mi̍h --leh?

著矣，就是這，就是這，就是這啦，為啥物咧？
Tio̍h --ah, tiō sī tse, tiō sī tse, tiō sī tse --lah, uī siánn-mi̍h --leh?

咱嘛去啦，到「為啥物」去揣看覓咧。
Lán mā khì --lah, kàu “uī siánn-mi̍h” khì tshuē khuànn-māi --leh.

啥人來共我講咧？我到底是啥啦？
Siánn-lâng lâi kā guá kóng --leh? Guá tàu-té sī siánn --lah?

伊走到不止仔遠咧！
I tsáu kàu put-tsí-á hn̄g --leh!

應該足倚的矣。
Ing-kai tsiok uá--ê --ah.

對細漢茄仔狗來講，有較遠啦，細漢茄仔狗！
Tuì Sè-hàn-kiô-á-káu lâi kóng, ū khah hn̄g --lah, Sè-hàn-kiô-á-káu!

阿兄，我佇遮啦！佇遮，佇遮，佇遮，佇遮！
A-hiann, guá tī tsia --lah! Tī tsia, tī tsia, tī tsia, tī tsia!

是細漢茄仔狗！
Sī Sè-hàn-kiô-á-káu!

你呔會走來遮？
Lí thài ē tsáu lâi tsia?

緊來、緊來，國王佇遮啦！
Kín lâi, kín lâi, kok-ông tī tsia --lah!

伊咧講啥物？
I teh kóng siánn-mi̍h?

咱過去看覓。
Lán kuè-khì khuànn-māi.

佇遮、佇遮、佇遮！
Tī tsia, tī tsia, tī tsia!

彼是啥物？
He sī siánn-mi̍h?

毋知影。
M̄ tsai-iánn.

國王！
Kok-ông!

Uh！喂！我是跳舞的國王，
Uh! Ueh! Guá sī thiàu-bú ê kok-ông,

王梨獅仔，來跳舞啦！
Ông-lâi-sai-á, lâi thiàu-bú --lah!

只要跳舞逐家就會幸福喔！
Tsí-iàu thiàu-bú ta̍k-ke tiō ē hīng-hok --ooh!

咱活佇世界上#happy#，日頭阿公咧燃燒#lucky#！
Lán ua̍h tī sè-kài siōng #happy#, ji̍t-thâu a-kong teh jiân-sio #lucky#!

敢若真好耍！
Kánn-ná tsin hó-sńg!

身軀忍袂牢動來動去。
Sin-khu jím bē tiâu tāng lâi tāng khì.

我嘛忍袂牢矣。
Guá mā jím bē tiâu --ah.

#Let’s party come on#逐家做伙配合節奏，
#Let’s party come on# ta̍k-ke tsò-hué phuè-ha̍p tsiat-tsàu,

歡歡喜喜動來動去，
huann-huann-hí-hí tāng lâi tāng khì,

尻川䫌嘛愛搖來搖去 #happy# #happy#，
kha-tshng-phué mā ài iô lâi iô khì #happy# #happy#,

逐家鬥陣來跳舞，
ta̍k-ke tàu-tīn lâi thiàu-bú,

只要跳舞就會感覺著幸福，
tsí-iàu thiàu-bú tō ē kám-kak-tio̍h hīng-hok,

所有無歡喜的代誌攏會當放袂記。
sóo-ū bô huann-hí ê tāi-tsì lóng ē-tàng pàng bē-kì.

有影喔！無歡喜的代誌攏袂記得矣！
Ū-iánn --ooh! Bô huann-hí ê tāi-tsì lóng bē-kì-tsit --ah!

著啊，我嘛是！毋過，咱差不多愛轉去囉！
Tio̍h --ah, guá mā sī! M̄-koh, lán tsha-put-to ài tńg--khì --loh!

但是我袂記得轉去的路矣。
Tān-sī guá bē-kì-tsit tńg--khì ê lōo --ah.

馬鈴薯狗嘛袂記得矣，其實我嘛袂記得矣。
Má-lîng-tsî-káu mā bē-kì-tsit --ah, kî-si̍t guá mā bē-kì-tsit --ah.

我嘛袂記得矣，我嘛袂記得矣！
Guá mā bē-kì-tsit --ah, guá mā bē-kì-tsit --ah.

唅！按呢就汰啦！
Hannh! Án-ne tio̍h thài --lah!

今仔日足#happy#，明仔載嘛欲跳跳跳。
Kin-á-ji̍t tsiok #happy#, bîn-á-tsài mā beh thiàu-thiàu-thiàu.

喂！無要緊乎？
Ueh! Bô iàu-kín --honnh?

