387 人客的要求

人客的要求
Lâng-kheh ê iau-kiû




予人客要求，
Hōo lâng-kheh iau-kiû,

叫我來唱著故鄉的情歌，
kiò guá lâi tshiùnn tio̍h kòo-hiong ê tsîng-kua,

唱出故鄉的彼條的情歌。
tshiùnn tshut kòo-hiong ê hit tiâu ê tsîng-kua.

那唱出那會想起昔日的故鄉景情，
Ná tshiùnn tshut ná ē siūnn-khí sik-ji̍t ê kòo-hiong kíng-tsîng,

忍著忍著忍著忍著目睭墘熱情的珠淚，
jím tio̍h jím tio̍h jím tio̍h jím-tio̍h ba̍k-tsiu-kînn jia̍t-tsîng ê tsu-luī,

一時陣忍袂住煞來哭出來。
tsi̍t-sî-tsūn jím bē tsū suah lâi khàu tshut-lâi.

五色的燈火茫茫的閃爍，
Ngóo-sik ê ting-hué bông-bông ê siám-sih,

引我心悲哀，
ín guá sim pi-ai,

流浪他鄉的烏暗酒家內。
liû-lōng thann-hiong ê oo-àm tsiú-ka-lāi.

雖然是為著生活奔波的苦命的人，
Sui-jiân sī uī-tio̍h sing-ua̍h pun-pho ê khóo-miā ê lâng,

這條這條這條這條對著我真是難為情，
tsit tiâu tsit tiâu tsit tiâu tsit tiâu tuì-tio̍h guá tsin sī lân uî-tsîng,

無回轉的春夢會叫醒悲傷。
bô huê-tńg ê tshun-bāng ē kiò tshénn pi-siong. 

人客也流落傷心的目屎，
Lâng-kheh iā lâu-lo̍h siong-sim ê ba̍k-sái,

做陣來唸歌，
tsuè-tīn lâi liām kua,

唸出遙遠的鄉親的口味。
liām-tshut iâu-uán ê hiong-tshin ê kháu-bī.

伊敢是共我這樣講袂出心內溫情，
I kám sī kā guá tsit-iūnn kóng bē tshut sim-lāi un-tsîng,

今夜今夜今夜今夜毋管伊三七二十一，
kim-iā kim-iā kim-iā kim-iā m̄ kuán i sam tshit jī-tsa̍p-it,

用笑容來唱著故鄉的情歌。
iōng tshiò-iông lâi tshiùnn tio̍h kòo-hiong ê tsîng-kua.

