543 08.淚灑胸前

唉！
Haih, 

我看著這就艱苦。
guá khuànn-tio̍h tse tō kan-khóo.




猶閣有糞埽啊無啊？
Ah-koh ū pùn-sò --ah --bô --ah? 

攏總欲燒挕捒矣喔！
Lóng-tsóng beh sio hìnn-sak --ah --ooh!




唉！
Haih!




無需要為著這款代誌遮爾仔傷心啦！
Bô su-iàu ūi-tio̍h tsit khuán tāi-tsì tsiah-nī-á siong-sim --lah! 

你毋是早就已經攏習慣矣？
Lí m̄ sī tsá tiŌ í-king lóng si̍p-kuàn --ah?




話是按呢講無毋著啦。
Uē sī án-ne kóng bô m̄-tio̍h --lah.




毋免管成績，
M̄-bián kuán sîng-tsik, 

只要健健康康就好矣，
tsí-iàu kiān-kiān-khong-khong tiō hó --ah,

健康就好矣！
 kiān-khong tiō hó --ah! 

喔，
Ooh,

你看，
 lí khuànn,

遮猶閣有一半的分數呢！
 tsiah iáu-koh ū tsi̍t-puànn ê hun-sòo --neh!




阿爸，
A-pah,

考滿分是一百分毋是十分啦！
 khó buán-hun sī tsi̍t-pah hun m̄ sī tsa̍p hun --lah! 

若毋捌恬恬啦！
Nā m̄ bat tiām-tiām --lah!




哈哈哈哈哈哈！
Ha ha ha ha ha ha!

橫直乎，
 Hûinn-ti̍t --honnh, 

健康就好啦！
kiān-khong tiō hó --lah!




五乘九！
Gōo sîng káu!




四十五。
Sì-tsa̍p-gōo.




無毋著，
Bô m̄-tio̍h, 

是四十五。
sī sì-tsa̍p-gōo.




Ngôo-tshî-káu，
ngoo-tshî-káu,

四十五，
 sì-tsa̍p-gōo, 

腹肚足枵的。
pak-tóo tsiok iau --ê.




#一路#！
#一路#!

五一是偌濟？
 Gōo it sī guā-tsē?




唅？
Hannh? 

悟一，
Ngōo-it,

悟一佇咧遐啦。
 Ngōo-it tī-leh hia --lah.




哈哈哈。
Ha ha ha.




毋是彼个悟一啦！
M̄ sī hit ê Ngōo-it --lah! 

你是咧想啥？
Lí sī leh siūnn siánn?




哈哈哈。
Ha ha ha.




五一是偌濟？
Gōo it sī guā-tsē? 

逐家鬥陣回答，
Ta̍k-ke tàu-tīn huê-tap,

來，
 lâi, 

緊 呢！
kín --neh!




五。
Gōo.




著，
Tio̍h,

就是五，
 tō sī gōo, 

按呢這馬這个答案是偌濟？
án-ne tsit-má tsit ê tap-àn sī guā-tsē? 

#一路#，
#一路#,

五乘一是五。
 gōo sîng it sī gōo.




啊，
Ah, 

又閣是我喔？
iū-koh sī guá --ooh? 

這也著問，
Tse iā tio̍h mn̄g,

當然是九十五啊！
 tong-liân sī káu-tsa̍p-gōo --ah!




著啊，
Tio̍h --ah, 

無毋著，
bô m̄-tio̍h, 

是九十五，
sī káu-tsa̍p-gōo, 

#一路#，
#一路#, 

你會曉矣！
lí ē-hiáu --ah!

來，
 Lâi,

逐家共伊拍噗仔！
 ta̍k-ke kā i phah-pho̍k-á!

緊 呢！
Kín --neh!




哇！
Oah!

足厲害！
Tsiok lī-hāi!

足厲害的。
 Tsiok lī-hāi --ê.




我講的是著的？
Guá kóng --ê sī tio̍h--ê? 

我是毋是咧陷眠？
Guá sī m̄ sī leh hām-bîn?




#一路#，
#一路#,

後一題嘛試看覓咧！
 āu tsi̍t tê mā tshì-khuànn-māi --leh!

趁你會記得的時陣！
 Thàn lí ē-kì-tit ê sî-tsūn! 

來，
Lâi, 

緊呢。
kín --neh.




啊！
Ah! 

算好矣。
Sǹg hó --ah.




正經是無法度好相信，
Tsìng-king sī bô-huat-tōo hó siong-sìn,

有影是奇蹟，
 ū-iánn sī kî-tsik, 

伊連加法都算袂準，
i liân ka-huat to sǹg bē tsún,

啊國字是拄仔學會曉，
 ah kok-lī sī tú-á o̍h ē-hiáu, 

會曉寫家己的名爾爾，
ē-hiáu siá ka-kī ê miâ niā-niā, 

結果伊竟然。
kiat-kó I kìng-liân.




只要若有認真讀書謼，
Tsí-iàu nā ū līn-tsin tha̍k-tsu --hooh, 

啥物攏嘛會曉。
siánn-mih lóng mā ē-hiáu.




伊一直攏咧創治人，
I it-ti̍t lóng leh tshòng-tī lâng, 

來學校干焦是為著欲食便當的查。
lâi ha̍k-hāu kan-na sī ūi-tio̍h beh tsia̍h piān-tong ê tsa.




哇！
Uah!

足厲害的呢！
 Tsiok lī-hāi --ê --neh! 

#一路#，
#一路#, 

你是天才喔。
lí sī thian-tsâi --ooh.




就是啊！
Tō sī --ah!

你逃命、相拍、食飯的速度你上緊阮知影，
Lí tô-miā,sio-phah, tsia̍h-pn̄g ê sok-tō͘ lí siōng kín gún tsai-iánn, 

你當時連讀冊攏變遐𠢕？
lí tang-sî liân tha̍k-tsheh lóng piàn hiah gâu?




#一路#佮以前攏無仝款矣呢！
#一路#kah í-tsîng lóng bô kāng-khuán --ah --neh!




無遐𠢕啦！
Bô hiah gâu --lah! 

一定是今仔日食毋著藥仔！
It-tīng sī kin-á-li̍t tsia̍h m̄-tio̍h io̍h-á! 

嘻嘻嘻嘻。
Hi hi hi hi.




紲落來換你矣！
Suà --lo̍h-lâi uānn lí --ah?




你是按怎？
Lí sī án-tsuánn? 

#一路#。
#一路#.




無啦！
Bô --lah! 

無按怎。
Bô án-nuá.




再見喔！
Tsài-kiàn --ooh! 

再見，
Tsài-kiàn, 

再見，
tsài-kiàn,

再見喔!
 tsài-kiàn --ooh!




#一路#，
#一路#, 

我咧想，
guá teh siūnn, 

頂改我死去的爸爸借你的身軀現身的時陣啊。
tíng-kái guá sí--khì ê pá-pah tsioh lí ê sin-khu hiàn-sin ê sî-tsūn --ah.




害我變做上尾一名。
Hāi guá piàn-tsò siōng bé tsi̍t miâ.




敢會是伊欲來共你多謝的唅？
Kám ē sī i beh lâi kā lí to-siā --ê --hannh? 

今仔日你一百分啊。
Kin-á-li̍t lí tsi̍t-pah hun --ah.




我感覺敢若毋是喔。
Guá kám-kak kán-ná m̄ sī --ooh.




猶毋過我真確定彼毋是#一路#你寫的啊！
Iáu-m̄-koh guá tsin khak-tīng he m̄ sī#一路# lí siá --ê --ah!




嗯。
Mh.




#一路#啊，
#一路# --ah.

#一路#啊，
#一路# --ah, 

哈哈哈。
ha ha ha.




阿母。
A-bú.




我有聽恁老師講謼，
Guá ū thiann lín lāu-su kóng --hooh, 

講你考一百分的代誌呢。
kóng lí khó tsi̍t-pah hun ê tāi-tsì --neh.




哎唷，
Aih-ioh, 

是這喔，
sī tse --ooh, 

我叫是講我又閣惹麻煩，
guá kiò-sī kóng guá iū-koh liá mâ-huân, 

害你受氣矣。
hāi lí siū-khì --ah.




恁老師佮我講電話的時陣，
Lín lāu-su kah guá kóng tiān-uē ê sî-tsūn,

閣講甲哭出來，
 koh kóng kah khàu --tshut-lâi, 

阿母嘛歡喜甲哭矣。
a-bú mā huann-hí kah khàu --ah.




哎唷，
Aih-ioh,

你佮阮老師仝款，
 lí kah guán lāu-su kāng-khuán, 

攏遮爾仔激動。
lóng tsiah-nī-á kik-tōng.




紲落來換你矣！ 
Suà --lo̍h-lâi uānn lí --ah!




喂！
Ueh! 

你到底是啥物人啦？
Lí tàu-té sī siánn-mih lâng --lah?

哼。
Hngh.




你較緊入去啦，
Lí khah kín ji̍p-khì --lah,

阿公嘛咧等你喔，
a-kong mā teh tán --lí --ooh,

緊呢啊，
kín --neh --ah,

你閣咧想啥？
lí koh leh siūnn siánn?




#一路#𠢕喔！
#一路# gâu --ooh!

恭喜喔。
 Kiong-hí --ooh.




In講釣著魚閣送這來，
In kóng tiò-tio̍h hî koh sàng tse lâi,

實在誠歹勢。
 si̍t-tsāi tsiânn phái-sè.




到目前為止，
Kàu bo̍k-tsiân ûi tsí,

我辛辛苦苦教你的，
 guá sin-sin-khóo-khóo kà --lí --ê, 

總算是有代價矣！
tsóng sǹg sī ū tāi-kè --ah!




你烏白講，
Lí oo-pe̍h kóng, 

你哪有共我教。
lí ná ū kā guá kà.




正經是足好的啦!
Tsìng-king sī tsiok hó --ê --lah!




我是天狗的化身喔。
Guá sī thian-káu ê huà-sin --ooh.




真正是想袂到呢，
Tsin-tsiànn sī siūnn-bē-kàu --neh,

阿公。
 a-kong.




#一路#，
#一路#, 

#一路#，
#一路#, 

紲落來換你矣！
suà--lo̍h-lâi uānn --lí --ah! 

#一路#，
#一路#,

紲落來就換你來實現我的願望矣。
suà --lo̍h-lâi tō uānn lí lâi si̍t-hiān guá ê guān-bōng --ah.




紲落來，
Suà --lo̍h-lâi, 

我聽無。
guá thiann bô.




你敢毋是考一百分？
Lí kám m̄ sī khó tsi̍t-pah hun?




你嘛#幫幫忙#，
Lí mā #幫幫忙#,

我啊無拜託你啊，
 guá ah bô pài-thok --lí --ah,

是你家己欲來共我雞婆的呢！
 sī lí ka-kī beh lâi kā guá ke-pô --ê --neh!




猶毋過恁厝內的人佮老師攏希望你考一百分啊，
Iáu-m̄-koh lín tshù-lāi ê lâng kah lāu-su lóng hi-bāng lí khó tsi̍t-pah hun --ah,

而且你家己嘛感覺真爽著 無？
lî-tshiánn lí ka-kī mā kám-kak tsin sóng tio̍h --bô?




加減啦。
Ke-kiám --lah.




猶閣有你嘛食袂少的魚仔著無？
Iáu-koh ū lí mā tsia̍h bē-tsió ê hî-á tio̍h --bô?




可惡，
Khó-ònn, 

早若知影就無愛食矣啦。
tsá nā tsai-iánn tiō bô ài tsia̍h --ah --lah.




世間哪有遮爾濟早若知影，
Sè-kan ná ū tsiah-nī tsē tsá nā tsai-iánn,

你就愛會記得唅。
 lí tō ài ē-kì-tit --hannh.




好啦，
hó --lah,

你講，
 lí kóng,

你到底是欲按怎啦。
 lí tàu-té sī beh án-tsuánn --lah.




我叫做織田學，
Guá kiò tsò Tsit-tiân Ha̍k, 

死去的時陣二十歲，
sí--khì ê sî-tsūn lī-tsa̍p huè, 

出世佇咧醫生世家的我，
tshut-sì tī-leh i-sing sè-ka ê guá, 

自細漢就一心欲來研究#第三類組#！
tsū sè-hàn tō it-sim beh lâi gián-kiù #第三類組#!




啥是#第三類組#？
Siánn sī #第三類組#?




就當然就是東大的醫學院啊！
Tiō tong-liân tiō sī Tang-tāi ê i-ha̍k-īnn --ah!

我逐工攏無家己的感情世界，
 Guá ta̍k kang lóng bô ka-kī ê kám-tsîng sè-kài, 

逐工攏是佇咧讀冊，
ta̍k kang lóng sī tī-leh tha̍k-tsheh,

除了讀冊以外猶是佇咧讀冊，
 tû-liáu tha̍k-tsheh í-guā iah sī tī-leh tha̍k-tsheh,

猶毋過，
 iáu-m̄-koh, 

就算我遮爾認真佇咧讀冊，
tiō sǹg guá tsiah-nī līn-tsin tī-leh tha̍k-tsheh,

猶是連紲兩年攏考無牢。
 iáu sī liân-suà nn̄g nî lóng khó bô tiâu.




是毋是因為你頭腦無精光啊？
Sī m̄ sī in-ūi lí thâu-náu bô tsing-kong --ah?




這馬猶無輪到你講話，
Tsit-má iáu bô lûn-kàu lí kóng-uē, 

上蓋重要的就是今年春天我考牢矣，
siōng-kài tiōng-iàu ê tō sī kin-nî tshun-thinn guá khó-tiâu --ah, 

啥人知影就佇我的前途一片光明的時陣，
siánn-lâng tsai-iánn tō tī guá ê tsiân-tôo it phiàn kong-bîng ê sî-tsūn,

突然間自按呢掣起來矣！
 tu̍t-jiân-kan tsū-án-ne tshuah --khí-lâi --ah!




唉，
Haih,

早知影遐早就死翹翹，
tsá tsai-iánn hiah tsá tō sí-khiàu-khiàu, 

就莫讀遐爾濟書矣。
tiō mài tha̍k hiah-nī tsē tsu --ah.




你莫踮遐烏白講話，
Lí mài tiàm hia oo-pe̍h kóng-uē,

就是因為按呢，
 tiō sī in-ūi án-ne, 

所以我到這馬猶是一个在室男。
sóo-í guá kàu tsit-má iáu sī tsi̍t ê tsāi-sik-lâm.




在室男？
Tsāi-sik-lâm? 

是啥物意思？
Sī siánn-mih ì-sù?




喂，
Ueh,

這个意思就是講猶未佮查某發生過關係的人呢。
 tsit ê ì-sù tō sī kóng iáu-buē kah tsa-bóo huat-sing kè kuan-hē ê lâng --neh.




我聽無你咧講啥物呢！
Guá thiann bô lí leh kóng siánn-mi̍h --neh!

你到底是有啥物願望啦？
 Lí tàu-té sī ū siánn-mih guān-bōng --lah?




我敢一定愛共你講？
Guá kám it-tīng ài kā lí kóng?

敢一定愛予你知影？
 Kám it-tīng ài hōo lí tsai-iánn?




嘻嘻，
Hi hi,

莫講嘛無要緊啊！
 mài kóng mā bô iàu-kín --ah!




我講，
Guá kóng, 

我講，
guá kóng,

假使若會當完成這件心事，
 ká-sú nā ē-tàng uân-sîng tsit kiānn sim-sū, 

我就會當無遺憾去做仙矣！
guá tiō ē-tàng bô uî-hām khì tsò-sian --ah! 

一、一擺就好，
Tsi̍t, tsi̍t pái tiō hó, 

我想欲共我的面囥佇咧查某人的奶仔之間。
guá siūnn-beh kā guá ê bīn khǹg tī-leh tsa-bóo-lâng ê ling-á tsi-kan.




奶？
Ling?

就是#奶奶#著無？
 Tiō sī #奶奶# tio̍h --bô?




嗯、嗯。
Mh, mh.




哈哈哈，
Ha ha ha, 

你閣是紅嬰仔喔？
lí koh sī âng-inn-á --ooh? 

哈哈。
Ha ha.




你共我恬去、恬去、恬去、恬去！
Lí kā guá tiām --khì, tiām --khì, tiām --khì, tiām --khì!




好啦好啦，
Hó --lah hó --lah, 

無問題！
bô būn-tê! 

你放心啦。
Lí hòng-sim --lah.




敢誠實咧？
Kám tsiânn-si̍t --leh?

#一路#啊。
 #一路# --ah.




啊，
Ah, 

著啦，
tio̍h --lah,

凡勢這馬拄仔好喔！
 huān-sè tsit-má tú-á-hó --ooh!

媽媽，
 Má-mah,

我嘛欲鬥陣洗！
 guá mā beh tàu-tīn sé!




#一路#啊，
#一路# --ah, 

你到這馬猶未睏喔？
lí kàu tsit-má ah-buē khùn --ooh? 

啊今這水就無燒矣，
Ah tann tse tsúi tō bô sio --ah, 

你閣欲洗喔唅？
lí koh beh sé --ooh --hannh? 

今仔日傷過歡喜，
Kin-á-ji̍t siunn kuè huann-hí,

歡喜甲煞睏袂去乎？
huann-hí kah suah khùn bē khì --honnh?

阿爸in啉傷濟，
 A-pah in lim siunn tsē,

早就睏甲鼾鼾叫矣喔！
 tsá tō khùn kah kônn-kônn-kiò --ah --ooh!




我共你講，
Guá kā lí kóng, 

你一定愛會記得袂用得用傷久，
lí it-tīng ài ē-kì-tit bē-īng-tit iōng siunn kú, 

啊若無我的身體到時陣會真忝 呢。
ah nā-bô guá ê sin-thé kàu sî-tsūn ē tsin thiám --neh.




啊？
Ah? 

啊你是咧講啥唅？
Ah lí sī leh kóng siánn --hannh?




喔喔！
Ooh ooh!

無啦！
 Bô --lah!




喔！
Ooh! 

足爽快的。
Tsiok sóng-khuài --ê.




好矣，
Hó --ah, 

緊呢！
kín --neh!

較緊呢啊！
 Khah kín --neh --ah! 

緊呢啦！
Kín --neh --lah!




啊，
Ah, 

毋是啦！
m̄ sī --lah!




喔？
Ooh?




我講只要一擺就會當做仙矣啦，
Guá kóng tsí-iàu tsi̍t pái tiō ē-tàng tsò-sian --ah --lah, 

所以講一定愛揣一个閣較豐滿的，
sóo-í kóng it-tīng ài tshuē tsi̍t ê koh-khah hong-buán --ê, 

啊若無我會足毋甘願的啦!
ah nā bô guá ē tsiok m̄ kam-guān --ê --lah!




阮媽媽毋是已經真豐滿矣！
Gún má-mah m̄ sī í-king tsin hong-buán --ah!




哈哈哈，
Ha ha ha, 

你這个囡仔哪會按呢啦，
lí tsit ê gín-á ná ē án-ne --lah,

哈哈哈！
 ha ha ha!




毋是毋是毋是啦，
M̄ sī m̄ sī m̄ sī --lah,

恁媽媽彼是肥，
 lín má-mah he sī pûi, 

根本攏是肥肉！
kin-pún lóng sī pûi-bah!




豐滿佮肥有啥物無仝款唅？
Hong-buán kah pûi ū siánn-mih bô kāng-khuán --hannh?




豐滿，
Hong-buán, 

豐滿，
hong-buán,

tuainn，
 tuainn, 

tuainn，
tuainn, 

tuainn，
tuainn, 

tuainn。
tuainn.




完全完全無仝款，
Uân-tsuân uân-tsuân bô kāng-khuán, 

我是一个二十歲的少年家呢，
guá  sī tsi̍t ê lī-tsa̍p huè ê siàu-liân-ke --neh,

假使若無揣一个閣較幼齒的查某囡仔，
 ká-sú nā bô tshuē tsi̍t ê koh-khah iù-khí ê tsa-bóo gín-á, 

我是一定袂甘願的。
guá sī it-tīng buē kam-guān --ê.




豐滿，
Hong-buán,

豐滿，
 hong-buán, 

tuainn，
tuainn,

tuainn，
 tuainn,

tuainn，
 tuainn, 

tuainn…。
tuainn….




#小澤圓#喔？
#小澤圓# --ooh?




無毋著，
Bô m̄-tio̍h, 

#小澤圓#最近毋是定定上電視啊，
#小澤圓# tsuè-kīn m̄ sī tiānn-tiānn tsiūnn tiān-sī --ah,

親像彼款的查某囡仔乎，
 tshan-tshiūnn hit khuán ê tsa-bóo gín-á --honnh,

我上蓋佮意。
 guá siōng-kài kah-ì.




哎唷，
Aih-ioh, 

阮兜啊無電視啊，
gún tau ah bô tiān-sī --ah, 

你按呢講我哪會知影是啥人？
lí án-ne kóng guá ná ē tsai-iánn sī siánn-lâng?




啊？
Ah?

就是這个查某囡仔啊，
Tiō sī tsit ê tsa-bóo gín-á --ah,

雖然講毋是絕色的美女，
 sui-liân kóng m̄ sī tsua̍t-sik ê bí-lú,

猶毋過講起來應該算是古錐形的啦，
 iáu-m̄-koh kóng --khí-lâi ing-kai sǹg-sī kóo-tsui hîng --ê --lah,

啊當然啊！
 ah tong-liân --ah!

除了愛有圓滾滾的尻川以外，
 Tû-liáu ài ū înn-kún-kún ê kha-tshng í-guā, 

上蓋重要的嘛是愛腰束奶噗，
siōng-kài tiōng-iàu --ê mā sī ài io sok ne phok, 

年歲差不多十八到二十歲，
nî-huè tsha-put-to tsa̍p-pueh kàu jī-tsa̍p huè, 

無啦無啦，
bô --lah bô --lah,

二十三、四歲嘛會當接受啦，
 jī-tsa̍p-sann, sì huè mā ē-tàng tsiap-siū --lah, 

啊外表就愛看起來非常清純，
ah guā-piáu tiō ài khuànn --khí-lâi hui-siông tshing-sûn,

按呢小可仔好食款好食款。
 án-ne sió-khuá-á hó-tsia̍h khuán hó-tsia̍h khuán.

啊！
Ah! 

害矣害矣，
Hāi --ah hāi --ah, 

代誌大條矣，
tāi-tsì tuā-tiâu --ah, 

有一件重要的代誌我煞去予袂記得，
ū tsi̍t kiānn tiōng-iàu ê tāi-tsì guá suah khì hōo buē-kì-tit, 

我共你講乎，
guá kā lí kóng --honnh , 

我上蓋佮意的#奶奶#就是。
guá siōng-kài kah-ì ê #奶奶# tiō sī.




哎唷，
Aih-ioh, 

人足愛睏矣呢，
lâng tsiok ài khùn --ah --neh, 

無想欲閣聽啥物#奶奶#的代誌矣啦。
bô siūnn-beh koh thiann siánn-mih #奶奶# ê tāi-tsì --ah --lah.




這#奶奶#袂使傷大，
Tse #奶奶# buē-sái siunn tuā, 

嘛袂使傷細，
mā buē-sái siunn sè,

上好是我有法度一手掌握的，
 siōng-hó sī guá ū huat-tōo tsi̍t tshiú tsiáng-ak --ê,

我想嘛毋免閣加講矣，
 guá siūnn mā m̄-bián koh ke kóng --ah, 

啊皮膚就要白phau-phau幼麵麵，
ah phê-hu tō ài pe̍h-phau-phau iù-mī-mī, 

奶仔頭當然就愛是粉紅仔色的喔！
ling-á-thâu tong-liân tō ài sī hún-âng-á-sik --ê --ooh!

啊，
 Ah, 

閣差一點仔去予袂記得啦，
koh tsha tsi̍t-tiám-á khì hōo buē-kì-tit --lah, 

猶閣有這奶仔頭嘛袂當傷過大喔！
iáu-koh ū tse ling-á-thâu mā buē-tàng siunn kè tuā --ooh! 

Huh，
Huh, 

煞毋知咧急啥，
suah m̄ tsai leh kip siánn, 

差一點仔袂記得遮重要的代誌。
tsha tsi̍t-tiám-á buē-kì-tit tsiah tiōng-iàu ê tāi-tsì.




#一路#啊，
#一路# --ah, 

啊你是咧創啥啦？
ah lí sī leh tshòng siánn --lah?

啊是按怎？
 Ah sī án-tsuánn? 

人艱苦是無唅？
Lâng kan-khóo sī --bô --hannh?




無啦，
Bô --lah, 

因為...。
in-ūi....




共in講無要緊，
Kā in kóng bô-iàu-kín,

猶毋過in敢有法度鬥相共？
 iáu-m̄-koh in kám ū huat-tōo tàu-sann-kāng?




有一个魔神仔哥哥足愛查某囡仔的#奶奶#。
Ū tsi̍t ê môo-sîn-á ko--koh tsiok ài tsa-bóo gín-á ê #奶奶#.




#奶奶#？
#奶奶#?

#一路#啊，
 #一路# --ah, 

啊你猶閣無法度共恁阿母的#奶奶#放袂記得是無？
ah lí iáu-koh bô-huat-tōo kā lín a-bú ê #奶奶# pàng bē-kì-tit sī --bô?




#一路#猶閣是紅嬰仔啦，
#一路# iáu-koh sī âng-inn-á --lah, 

哈哈哈哈。
ha ha ha ha.




哎唷，
Aih-ioh,

阿母的袂用得啦。
 a-bú --ê bē-īng-tit --lah.




阿母的袂用得，
A-bú--ê buē-īng-tit,

若按呢阿爸的應該會用得喔？
 nā án-ne a-pah--ê ing-kai ē-īng-tit --ooh?




若按呢阿公嘛會用得矣。
Nā án-ne a-kong mā ē-īng-tit --ah.




啊七早八早恁是咧創啥啦，
Ah tshit-tsá-pueh-tsá lín sī leh tshòng siánn --lah,

有夠討厭的，
 ū-kàu thó-ià--ê,

莫閣踮遐變癲搦怪佯悾佯痟矣，
 mài koh tiàm hia pìnn-thian-la̍k-kuài tìnn-khong-tìnn-siáu --ah, 

緊食飯啦！
kín tsia̍h-pn̄g --lah!




哈哈哈。
Ha ha ha.




實在是無水準的一家人，
Si̍t-tsāi sī bô tsúi-tsún ê tsi̍t-ke-lâng, 

一點仔智識都攏無，
tsi̍t-tiám-á tì-sik to lóng bô, 

我實在強欲接載袂牢。
guá si̍t-tsāi kiōng-beh tsih-tsài bē tiâu. 

著啦著啦！
Tio̍h --lah tio̍h --lah!

我猶未講著兩粒奶之間的觸感喔。
 Guá iáu-buē kóng-tio̍h nn̄g lia̍p ling tsi-kan ê tshiok-kám --ooh.




好矣，
Hó --ah,

你莫閣講矣喔，
 lí mài koh kóng --ah --ooh,

對昨暗開始，
 ùi tsa-àm khai-sí, 

你就一直#奶奶奶奶#講袂煞，
lí tiō it-ti̍t #奶奶奶奶# kóng bē suah, 

我這陣無想欲閣聽著#奶奶#這兩字矣啦，
guá tsit-tsūn bô siūnn-beh koh thiann-tio̍h #奶奶# tse nn̄g lī --ah --lah,

阮阿母的你看無佮意，
 gún a-bú ê lí khuànn bô kah-ì,

按呢就準拄煞，
 án-ne tō tsún-tú-suah,

好無？
 hó --bô?




恁阿母恁阿母，
Lín a-bú lín a-bú,

恁阿母彼種奶我有法度做仙是無？
 lín a-bú hit tsióng ling guá ū huat-tōo tsò-sian sī --bô?

我敢毋是共你講甲足清楚的矣，
 Guá kám m̄ sī kā lí kóng kah tsiok tshing-tshó --ê --ah, 

假使講這#小澤圓#的是一百分，
ká-sú kóng tse #小澤圓# ê sī tsi̍t-pah hun,

若按呢恁阿母的只有三分爾爾。
 nā án-ne lín a-bú ê tsí-ū sann hun niā-niā.




我無法度矣啦，
Guá bô-huat-tōo --ah --lah,

干焦有阮阿母的，
 kan-na ū gún a-bú ê,

你若無愛就汰啦！
 lí nā bô ài tō thài --lah!




嘿啊！
Heh --ah,

你這馬欲哪會當講這款的話，
 lí tsit-má beh ná ē-tàng kóng tsit khuán ê uē, 

啊，
ah, 

是我予你考一百分的，
sī guá hōo lí khó tsi̍t-pah hun --ê, 

而且閣予你食遐爾濟腥臊，
lî-tshiánn koh hōo lí tsia̍h hiah-nī tsuē tshenn-tshau, 

猶閣有你家己嘛答應過我的矣，
iáu-koh ū lí ka-kī mā tah-ìng kuè guá --ê --ah, 

假使我若無記毋著，
ká-sú guá nā bô kì m̄-tio̍h, 

你猶閣講這是足簡單的代誌，
lí iáu-koh kóng tse sī tsiok kán-tan ê tāi-tsì,

你這是啥物款的態度，
 lí tse sī siánn-mih khuán ê thāi-tōo, 

竟然講無想欲聽啦。
kìng-liân kóng bô siūnn-beh thiann --lah, 

猶閣敢遮爾大聲來恥笑有#奶奶#的人，
iáu-koh kánn tsiah-nī tuā-siann lâi thí-tshiò ū #奶奶# ê lâng,

恥笑有#奶奶#的人最後一定會受著處罰的。
thí-tshiò ū #奶奶# ê lâng tsuè-āu it-tīng ē siū-tio̍h tshú-hua̍t --ê.




啊，
Ah, 

我拜託咧，
guá pài-thok --leh, 

你莫按呢啦，
lí mài án-ne --lah,

足重的呢！
 tsiok tāng --ê --neh!




按怎啊？
Án-tsuánn --ah?

敢有欲加一點仔#奶奶#啊？
 Kám ū beh ka tsi̍t-tiám-á #奶奶# --ah?




我無愛啦，
Guá bô ài --lah,

我無愛啦，
guá bô ài --lah,

你講啥物攏好啦，
 lí kóng siánn-mih lóng hó --lah, 

我啥物攏聽你的啦！
guá siánn-mih lóng thiann lí ê --lah! 

啊。
Ah.




你這个猴死囡仔，
Lí tsit ê kâu-sí-gín-á,

你是欲揣死是無？
lí sī beh tshuē sí sī --bô? 

喂？
Ueh? 

你敢毋是一郎？
Lí kám m̄ sī It-lông?




啊，
Ah,

我會記得，
guá ē-kì-tit,

你是小雪的朋友。
lí sī Sió-suat ê pîng-iú.




嘿，
Heh,

我是清司，
 guá sī Tshing-si, 

也就是講突然間掣起來的彼个叫做織田的魔神仔，
iā tiō sī kóng tu̍t-jiân-kan tshuah --khí-lâi ê hit ê kiò-tsò Tsit-tiân ê môo-sîn-á, 

假使伊若無共伊的面囥佇親像#小澤圓#彼款的查某囡仔的奶之間，
ká-sú i nā-bô kā i ê bīn khǹg tī tshan-tshiūnn #小澤圓# hit khuán ê tsa-bóo gín-á ê ling tsi-kan,

就無法度來做仙，
tō bô-huat-tōo lâi tsò-sian, 

我講了著啊毋著？
guá kóng liáu tio̍h --ah m̄-tio̍h?




嗯。
Mh .




紲落去你共拒絕，
Suà --lo̍h-khì lí kā kū-tsua̍t, 

然後你的頭殼頂就生足濟奶仔。
liân-āu lí ê thâu-khak-tíng tiō senn tsiok tsē ling-á.




嗯。
Mh .




你這个猴死囡仔，
Lí tsit ê kâu-sí-gín-á,

你講這款的話啥人欲相信啦，
 lí kóng tsit khuán ê uē siánn-lâng beh siong-sìn --lah, 

毛都猶未發齊咧，
moo to ah-bē huat tsê --leh,

竟然敢遮爾豬哥你啊，
 kìng-liân kánn tsiah-nī ti-ko lí --ah, 

袂見笑，
buē kiàn-siàu, 

猴死囡仔你啊。
kâu-sí-gín-á lí --ah.




你莫按呢生啦，
Lí mài án-ne-senn --lah,

清司，
 Tshing-si,

住手啦，
 tsū-tshiú --lah,

拍囡仔實在是足無品的呢！
 phah gín-á si̍t-tsāi sī tsiok bô-phín --ê --neh!




你是按怎毋相信我講的話 啦，
Lí sī án-nuá m̄ siong-sìn guá kóng ê uē --lah, 

小雪變做魔神仔你嘛捌看過矣。
Sió-suat piàn-tsò môo-sîn-á lí mā bat khuànn-kuè --ah.




無路用啦，
Bô-lōo-īng --lah, 

講著這箍人乎，
kóng-tio̍h tsit khoo lâng --honnh, 

頭腦簡單，
thâu-náu kán-tan, 

閣學了慢。
koh o̍h liáu bān.




恬恬啦！
Tiām-tiām --lah!




哼！
Hngh! 

煞煞去，
Suah-suah-khì,

我才不管伊是誠實的抑是假的，
 guá tsiah put-kuán i sī tsiânn-si̍t --ê ia̍h sī ké --ê,

啊我知影矣，
 ah guá tsai-iánn --ah, 

既然這件代誌遮爾仔簡單，
kì-liân tsit kiānn tāi-tsì tsiah-nī-á kán-tan, 

我一定會替你想辦法的。
guá it-tīng ē thè lí siūnn pān-huat --ê.




足好的喔，
Tsiok hó --ê --ooh, 

#一路#！
#一路#!




若按呢，
Nā án-ne,

清美，
Tshing-bí, 

就拜託你矣喔。
tō pài-thok --lí --ah --ooh.




啥？
Siánn?




緊共衫褪起來，
Kín kā sann thǹg --khí-lâi, 

完成這个囡仔的心願啊。
uân-sîng tsit ê gín-á ê sim-guān --ah.




啊。
Ah.




哪有啥物關係啦，
Ná ū siánn-mih kuan-hē --lah,

啊袂減一塊肉 啊。
 ah buē kiám tsi̍t tè bah --ah.




無愛啦，
Bô ài --lah, 

假使#一路#講的是誠實的，
ká-sú #一路# kóng --ê sī tsiânn-si̍t --ê,

我足想欲吐的呢！
 guá tsiok siūnn-beh thóo --ê --neh!




歹勢乎，
Pháinn-sè --honnh,

清美的體格佮面腔攏無合伊的口味喔。
 Tshing-bí ê thé-keh kah bīn-tshiunn lóng bô ha̍h i ê kháu-bī --ooh.




啥物啊？
Siánn-mi̍h --ah?




我是毋知影這个查某人到底去予偌濟查埔人磕過矣，
Guá sī m̄ tsai-iánn tsit ê tsa-bóo-lâng tàu-té khì hōo guā-tsuē tsa-poo-lâng kha̍p-kuè --ah,

猶毋過伊的肉體，
 iáu-m̄-koh i ê bah-thé,

極加是二十分爾爾，
 ki̍k-ke sī jī-tsa̍p hun niā-niā, 

按怎講嘛無法度予我做仙，
án-tsuánn kóng mā bô-huat-tōo hōo guá tsò-sian,

我棄嫌你的肉體予遮濟人磕過。
 guá khì-hiâm lí ê bah-thé hōo tsiah tsuē lâng kha̍p-kuè.




伊講你干焦二十分爾爾。
I kóng lí kan-na jī-tsa̍p hun niā-niā.




啥物啊。
Siánn-mi̍h --ah.




這也毋是我講的啊，
Tse iā m̄ sī guá kóng --ê --ah,

你共我拍欲創啥啦！
 lí kā guá phah beh tshòng siánn --lah!




清美啊，
Tshing-bí --ah,

哎啊，
 aih-iah, 

毋好按呢啦，
m̄ hó án-ne --lah,

毋好烏白拍囡仔啦！
 m̄ hó oo-pe̍h phah gín-á --lah!




我實在是足毋甘願的啦，
Guá si̍t-tsāi sī tsiok m̄ kam-guān --ê --lah,

我根本就毋知影彼个人到底是毋是有佇咧遮，
 guá kin-pún tō m̄ tsai-iánn hit ê lâng tàu-té sī m̄ sī ū tī-leh tsia, 

實在是足可惡的啦！
si̍t-tsāi sī tsiok khó-ònn --ê --lah!




毋免傷心啦，
M̄-bián siong-sim --lah, 

你已經算袂䆀矣，
lí í-king sǹg bē-bái --ah, 

阮阿母嘛才干焦三分爾爾。
gún a-bú mā tsiah kan-na sann hun niā-niā.




唉，
Haih, 

實在接載袂牢，
si̍t-tsāi tsih-tsài buē tiâu, 

踮遐嫌東嫌西 喔，
tiàm hiah hiâm-tang-hiâm-sai --ooh, 

啥物#小澤圓#啦，
siánn-mih #小澤圓# --lah, 

啊，
ah, 

著矣！
tio̍h --ah!




嗯？
Mn?




清司啊，
Tshing-si --ah, 

是你喔，
sī lí --ooh, 

啊誠歹勢，
ah tsiânn pháinn-sè,

阮猶未開店呢！
 gún iáu-bē khui-tiàm --neh!




啊哈，
Ah ha,

無要緊，
bô iàu-kín, 

我知影 啦，
guá tsai-iánn --lah,

啊#小澤圓#伊敢有來？
 ah #小澤圓# i kám ū lâi?




#小澤圓#咧二樓。
#小澤圓# leh lī lâu.




喔歹勢，
Ooh phái-sè, 

共恁攪擾矣。
kā lín kiáu-liáu --ah.




#姊姊#，
#姊姊#, 

你叫啥物名唅？
lí kiò siánn-mih miâ --hannh?




我喔？
Guá --ooh? 

哈哈哈，
Ha ha ha, 

我叫做#小惠惠#。
guá kiò-tsò #小惠惠#.




我是#瑪麗#喔，
Guá sī #瑪麗# --ooh, 

少年的，
siàu-liân--ê, 

你足古錐的喔!
lí tsiok kóo-tsui --ê --ooh!




喂，
Ueh, 

緊來啦！
kín lâi --lah! 

歹勢，
Pháinn-sè,

#小澤圓#，
 #小澤圓#,

敢會當共你攪擾一下？
 kám ē-tàng kā lí kiáu-liáu --tsi̍t-ē?




揣我有啥物代誌啊？
Tshuē guá ū siánn-mih tāi-tsì --ah?




足歹勢的啦，
Tsiok pháinn-sè --ê --lah, 

啊就乎。
ah tō --honnh.




彼到底是佗位成#小澤圓#啊，
He tàu-té sī tó-ūi sîng #小澤圓# --ah, 

實在有夠袂爽的。
si̍t-tsāi ū-kàu bē-sóng --ê.




猶是袂用得喔？
Iáu-sī bē-īng-tit --ooh?




彼猶就閣講喔？
He iáu tiō koh kóng --ooh?

親像彼款查某人敢就有法度予我做仙是無？
 Tshan-tshiūnn hit khuán tsa-bóo-lâng kám tō ū huat-tōo hōo guá tsò-sian sī --bô?

你敢袂傷看袂起我？
 Lí kám buē siunn khuànn bē khí --guá?

一點仔氣質都無，
 Tsi̍t-tiám-á khì-tsit to bô, 

毋管是伊的化妝，
m̄-kuán sī i ê huà-tsong, 

猶閣有伊的穿插，
iáu-koh ū i ê tshīng-tshah,

一點仔都無古錐啊！
 tsi̍t-tiám-á to bô kóo-tsui --ah!




啊？
Ah? 

誠實的？
Tsiânn-si̍t --ê?




嗯。
Mh.




你看伊彼啥物眼神，
Lí khuànn i he siánn-mih gán-sîn, 

莫講感動人啦，
mài kóng kám-tōng --lâng --lah, 

恐驚連一點仔教養就無喔，
khióng-kiann liân tsi̍t-tiám-á kàu-ióng tō bô --ooh, 

足失望 的。
tsiok sit-bōng --ê.




你講，
Lí kóng,

伊佇咧紅嬰仔時陣就予爸爸媽媽放捒矣喔？
 i tī-leh âng-inn-á sî-tsūn tō hōo pá-pah má-mah pàng-sak --ah --ooh?




是啊，
Sī --ah, 

有夠可憐的啦，
ū-kàu khó-liân --ê --lah,

根本就毋知影媽媽#奶奶#彼種溫暖的感覺是啥物款的滋味。
 kin-pún tō m̄ tsai-iánn má-mah #奶奶# hit tsióng un-luán ê kám-kak sī siánn-mih khuán ê tsu-bī.




可惡，
Khó-ònn,

想袂到竟然有這款爸母，
 siūnn bē kàu kìng-liân ū tsit khuán pē-bú,

雖然我毋知影是啥人共伊飼大漢的，
 sui-liân guá m̄ tsai-iánn sī siánn-lâng kā i tshī tuā-hàn --ê, 

猶毋過伊一定受著真大的委屈。
iáu-m̄-koh i it-tīng siū-tio̍h tsin tuā ê uí-khut. 




著啊！
Tio̍h --ah!

你共看覓咧，
 Lí kā khuànn-māi --leh, 

就是因為定定去予人拍乎，
tō sī in-uī tiānn-tiānn khì hōo lâng phah --honnh, 

所以頭毛鬃毋才發袂出來。
sóo-í thâu-môo-tsang m̄-tsiah huat bē tshut-lâi. 




好！
Hó! 

我知影，
Guá tsai-iánn, 

無問題，
bô būn-tê, 

交予我！
kau hōo --guá!




Ieh！
Ieh ! 




啥、
Siánn, 

啥物啊！
siánn-mi̍h --ah! 

講、
Kóng, 

講啥物耍笑啊？
kóng siánn-mih sńg-tshiò --ah?

莫啦、莫啦、莫啦！
Mài --lah, mài --lah, mài --lah! 

啊。
Ah.




弟弟，
Ti--tih,

你過來啊。
 lí kuè--lâi --ah.




歹、
Pháinn, 

歹勢，
pháinn-sè, 

猶是無合格呢，
iáu sī bô ha̍p-keh --neh, 

多謝你的好意啦。
to-siā lí ê hó-ì --lah.




你這个戇囡仔，
Lí tsit ê gōng gín-á, 

莫客氣啦，
mài kheh-khì --lah, 

緊來啊，
kín lâi --ah,

來。
lâi.




猶毋過，
Iáu-m̄-koh,

彼哥哥講彼眼神怪怪，
he ko--koh kóng he gán-sîn kuài-kuài, 

伊感覺真無爽快呢。
i kám-kak tsin bô sóng-khuài --neh.




啊。
Ah.




乖乖。
Kuai-kuai. 

你是一个乖囡仔，
Lí sī tsi̍t ê kuai gín-á,

你就當做一出世就無媽媽啊，
 lí tō tòng-tsuè tsi̍t tshut-sì tō bô má-mah --ah,

會放捒囡仔的媽媽，
 ē pàng-sak gín-á ê má-mah,

你哪就，
 lí ná tō,

你哪就共伊記牢牢咧？
 lí ná tō kā i kì-tiâu-tiâu --leh?




#小澤圓#，
#小澤圓#,

有夠矣啦，
 ū-kàu --ah --lah, 

已經有夠矣。
í-king ū-kàu --ah.




哎唷！
Aih-ioh!

你哪會用得拜託伊遮爾仔奇怪的代誌唅！
 Lí ná ē-īng-tit pài-thok i tsiah-nī-á kî-kuài ê tāi-tsì --hannh! 

伊嘛是予in爸爸媽媽放捒的啊！
I mā sī hōo in pá-pah má-mah pàng-sak --ê --ah!




一郎、一郎！
It-lông, It-lông!

你較振作咧！
 Lí khah tsín-tsok --leh! 

一郎！
It-lông!

一郎！
 It-lông!




害矣，
Hāi --ah,

伊無喘氣矣啦，
 i bô tshuán-khùi --ah --lah,

欲按怎？
 beh án-tsuánn?




哪會變做按呢？
Ná ē piàn-tsò án-ne?




哎唷，
Aih-ioh, 

你誠害呢！
lí tsiânn hāi --neh!

啊哪會用得偷走書啦，
 Ah ná ē-īng-tit thau-tsáu-tsu --lah, 

你是走佗去矣？
lí sī tsáu tó khì --ah?




你叫是講偷走書是我家己欲的是無？
Lí kiò-sī kóng thau-tsáu-tsu sī guá ka-kī beh --ê sī --bô?




你會認真讀書，
Lí ē līn-tsin tha̍k-tsu, 

閣考一百分予阮看乎？
koh khó tsi̍t-pah hun hōo gún khuànn --honnh ? 

著無？
Tio̍h --bô?




毋啦！
M̄ --lah! 

對今仔日開始，
Uì kin-á-ji̍t khai-sí, 

我攏無愛閣讀書矣啦！
guá lóng bô ài koh tha̍k-tsu --ah --lah! 

我共你講喔！
Guá kā lí kóng --ooh! 

干焦會曉通讀書的查埔，
Kan-na ē-hiáu-thang tha̍k-tsu ê tsa-poo, 

後擺會變做干焦佮意查某囡仔#奶奶#的大豬哥！
āu-pái ē piàn-tsò kan-na kah-ì tsa-bóo gín-á #奶奶# ê tuā ti-ko!




猶毋過就算是無讀書，
Iáu-m̄-koh tō sǹg sī bô tha̍k-tsu, 

啊查埔人嘛是真佮意啊！
ah tsa-poo-lâng mā sī tsin kah-ì --ah!




講了一點仔都無毋著！
Kóng liáu tsi̍t-tiám-á to bô m̄-tio̍h!




好啦！
Hó --lah! 

好啦！
Hó --lah! 

無要緊啦！
Bô iàu-kín --lah! 

我這馬腹肚足枵的，
Guá tsit-má pak-tóo tsiok iau --ê, 

我欲食飯啦，
guá beh tsia̍h-pn̄g --lah,

緊予我食飯！
kín hōo guá tsia̍h-pn̄g!

