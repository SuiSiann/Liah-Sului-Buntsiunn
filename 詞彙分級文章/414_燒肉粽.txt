414 燒肉粽

燒肉粽
Sio bah-tsàng




想起細漢真活動
Siūnn-khí sè-hàn tsin ua̍h-tāng

爸母本來真疼痛
Pē-bú pún-lâi tsin thiànn-thàng

予我讀書幾若冬
Hōo guá tha̍k-tsu kuí-lō tang

出業頭路無半項
Tshut-gia̍p thâu-lōo bô puànn hāng

暫時來賣燒肉粽
Tsiām-sî lâi buē sio bah-tsàng

燒肉粽 燒肉粽 
Sio bah-tsàng Sio bah-tsàng

賣燒肉粽
Buē sio bah-tsàng

欲做生理真困難
Beh tsuè sing-lí tsin khùn-lân

若無本錢做袂動
Nā-bô pún-tsînn tsuè buē tāng

不正行為是毋通
Put tsìng hîng-uî sī m̄-thang

所以暫時做這項
Sóo-í tsiām-sî tsuè tsit hāng

環境逼我賣肉粽
Khuân-kíng pik guá buē bah-tsàng

燒肉粽 燒肉粽 
Sio bah-tsàng Sio bah-tsàng

賣燒肉粽
Buē sio-bah tsàng

物件一日一日貴
Mn̍gh-kiānn tsi̍t ji̍t tsi̍t ji̍t kuì

厝內頭喙遮大堆
Tshù-lāi thâu-tshuì tsiah tuā tui

雙跤走甲欲牚腿
Siang kha tsáu kah beh thènn-thuí　

拄著無銷上克虧
Tú-tio̍h bô-siau siōng khik-khui

認真來賣燒肉粽
Līn-tsin lâi buē sio bah-tsàng

燒肉粽 燒肉粽 
Sio bah-tsàng sio bah-tsàng

賣燒肉粽
Buē sio bah-tsàng

