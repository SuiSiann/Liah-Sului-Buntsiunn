483 09.直直的萬歲-直直的

直直的萬歲 直直的
Ti̍t-ti̍t--ê bān-suè ti̍t-ti̍t ê




直直的、直直的，
Ti̍t-ti̍t ê, ti̍t-ti̍t ê, 

Gōo-bōo 攏嘛直直的、直直的。
Gōo-bōo lóng mā ti̍t-ti̍t ê, ti̍t-ti̍t ê.

總講一句就是直直的。
Tsóng kóng tsi̍t kù tiō sī ti̍t-ti̍t ê. 

直，踏著矣啦，
Ti̍t, ta̍h-tio̍h --ah --lah, 

落去、緊落去啊！
lo̍h-khì, kín lo̍h-khì --ah!

行路愛看清楚。
Kiânn-lōo ài khuànn tshing-tshó.

話講倒轉來，Gōo-bōo蛇你足直的，
Uē kóng tò tńg--lâi, Gōo-bōo-tsuâ lí tsiok ti̍t--ê,

是按怎你會遐爾直咧？
sī án-tsuánn lí ē hiah-nī ti̍t --leh?

嘿嘿！因為我是佇直直國大漢的，
Heh heh! In-uī guá sī tī Ti̍t-ti̍t-kok tuā-hàn--ê, 

佇直直國逐家攏嘛直直，
tī Ti̍t-ti̍t-kok ta̍k-ke lóng mā ti̍t-ti̍t, 

想欲看無?
siūnn-beh khuànn --bô?

嗯！欲看，欲看！
Mh! Beh khuànn, beh khuànn!

直直的、直直的、直直的出發囉！
Ti̍t-ti̍t ê, ti̍t-ti̍t ê, ti̍t-ti̍t ê tshut-huat --looh!

故鄉喔？
Kòo-hiong --ooh?

Gōo-bōo蛇的，是無?
Gōo-bōo-tsuâ--ê, sī --bô?

喂敢若足好耍喔！
Ueh kánn-ná tsiok hó-sńg --ooh!

請問阮敢會當同齊去？
Tshiánn-mn̄g gún kám ē-tàng tâng-tsê khì?

喂！我想欲去，我想欲去。
Eh! Guá siūnn-beh khì, guá siūnn-beh khì.

嗯！會使矣。
Mh! Ē-sái --ah.

直直的，這馬就欲來去矣。
Ti̍t-ti̍t ê, tsit-má tiō beh lâi-khì --ah. 

連鞭到、連鞭到、咱連鞭到矣。
Liâm-mi kàu, liâm-mi kàu, lán liâm-mi kàu --ah.

遮就是直直國的入口，
Tsia tō sī Ti̍t-ti̍t-kok ê li̍p-kháu,

頭前就是我的故鄉。逐家綴我行喔！
thâu-tsîng tō sī guá ê kòo-hiong. Ta̍k-ke tuè guá kiânn --ooh!

咱來去。毋過我感覺敢若愈來愈狹呢！ 
Lán lâi-khì. M̄-koh guá kám-kak kán-ná lú lâi lú e̍h --neh!

直直的足狹。
Ti̍t-ti̍t ê tsiok e̍h.

猶未到位，是無？
Iáu-buē kàu-uī, sī --bô?

喂！逐家綴我來，遮就是直直國。
Ueh! Ta̍k-ke tuè guá lâi, tsia tō sī Ti̍t-ti̍t-kok.

歡迎來到直直國，
Huan-gîng lâi-kàu Ti̍t-ti̍t-kok,

逐家攏變做直直的囉。足好！足好！
ta̍k-ke lóng piàn-tsò ti̍t-ti̍t ê --looh. Tsiok hó! Tsiok hó!

伊是直直國的Gōo-bōo王，逐家緊徛起來。
I sī Ti̍t-ti̍t-kok ê Gōo-bōo ông, ta̍k-ke kín khiā --khí-lâi.

欲按怎徛咧？
Beh án-nuá khiā --leh?

無要緊，只要是直直的，就毋免操煩囉！
Bô iàu-kín, tsí-iàu sī ti̍t-ti̍t ê, tō m̄-bián tshau-huân --looh! 

哈哈哈！各位朋友，直直的是上讚的。緣投閣奅，袂傷肥閣袂傷瘦，閣會當看著正直的素質，無比這閣較讚的矣啦！
Ha ha ha! Kok-uī pîng-iú, ti̍t-ti̍t ê sī siōng tsán --ê. Iân-tâu koh phānn, buē siunn puî koh buē siunn sán, koh ē-tàng khuànn-tio̍h tsìng-ti̍t--ê sòo-tsit, bô pí tse koh-khah tsán --ê --ah --lah!

直直的萬歲！
Ti̍t-ti̍t ê bān-suè! 

直直的，永遠攏是直直的，
Ti̍t-ti̍t ê, íng-uán lóng sī ti̍t-ti̍t ê, 

直直的，直直的真歡喜，
ti̍t-ti̍t ê, ti̍t-ti̍t--ê tsin huann-hí, 

直直的，總講一句就是愛直直的。
ti̍t-ti̍t ê, tsóng kóng tsi̍t kù tō sī ài ti̍t-ti̍t ê.

直直的，全世界攏直直的，
Ti̍t-ti̍t ê, tsuân sè-kài lóng ti̍t-ti̍t ê, 

直直的，逐家攏是直直的，
ti̍t-ti̍t ê, ta̍k-ke lóng sī ti̍t-ti̍t ê, 

全世界攏直直的，直直的，逐家攏是直直的。
tsuân sè-kài lóng ti̍t-ti̍t ê, ti̍t-ti̍t ê, ta̍k-ke lóng sī ti̍t-ti̍t ê.

逐家呔會攏變做這款形？
Ta̍k-ke thài ē lóng piàn-tsò tsit khuán hîng?

直直的真正足讚的，番薯刺蝟。
Ti̍t-ti̍t ê tsin-tsiànn tsiok tsán --ê, Han-tsî-tshì-uī.

緣投閣奅。
Iân-tâu koh phānn.

袂傷肥閣袂傷瘦。
Buē siunn puî koh buē siunn sán.

閣有正直的素質。
Koh ū tsìng-ti̍t ê sòo-tsit.

直直的真正足讚的。
Ti̍t-ti̍t ê tsin-tsiànn tsiok tsán --ê.

彼是無要緊啦！毋過按呢就分袂清啥人是啥人囉！
He sī bô iàu-kín --lah! M̄-koh án-ne tiō hun buē tshing siánn-lâng sī siánn-lâng --looh!

其實一擺嘛好，我足想欲彎予曲看覓。
Kî-si̍t tsi̍t pái mā hó, guá tsiok siūnn-beh uan hōo khiau khuànn-māi.

