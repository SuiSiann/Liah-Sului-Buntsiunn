399 啥人陪伴我

啥人陪伴我
Siánn-lâng puê-phuānn guá




月娘光光照家庄
Ge̍h-niû kng-kng tsiò ka-tsng

向你求愛你毋准
Hiòng lí kiû-ài lí m̄-tsún

愛人仔對我愈離愈遠
Ài-jîn-á tuì guá jú lī jú hn̄g

親像船過水無痕
Tshin-tshiūnn tsûn kuè tsuí bô hûn

你的心肝我的心肝
Lí ê sim-kuann guá ê sim-kuann

縛縛做一捾
Pa̍k-pa̍k tsò tsi̍t kuānn

你的心肝我的心肝
Lí ê sim-kuann guá ê sim-kuann

無疑來拆散
Bô-gî lâi thiah-suànn

看人雙雙行相倚
Khuànn lâng siang-siang kiânn sio-uá

怎樣我會揣無伴
Tsuánn-iūnn guá ē tshuē bô phuānn

啊愛人仔離開我
Ah ài-jîn-á lī-khui guá

啥人啥人陪伴我
Siánn-lâng siánn-lâng puê-phuānn guá

