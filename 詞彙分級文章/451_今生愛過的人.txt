451 今生愛過的人

今生愛過的人
Kim-sing ài kuè ê lâng




月台上
Gua̍t-tâi siōng

車入站
Tshia ji̍p tsām

往事一幕幕行入阮心房
Óng-sū tsi̍t bōo bōo kiânn ji̍p gún sim-pâng

青春夢
Tshing-tshun bāng

愛過的人
Ài-kuè ê lâng

伴阮今生慢慢行
Phuānn gún kim-sing bān-bān kiânn

月入窗
Gue̍h ji̍p thang

夜色茫茫
Iā-sik bâng-bâng

人生若火車一站閣一站
Jîn-sing ná hué-tshia tsi̍t tsām koh tsi̍t tsām

路袂停
Lōo buē thîng

心願完成
Sim-guān uân-sîng

愛恨恩怨攏是情的一生
Ài hūn un-uàn lóng sī tsîng ê it-sing

風風雨雨阮的命
Hong-hong-ú-ú gún ê miā

痴心攏有天來疼
Tshi-sim lóng ū thinn lâi thiànn

咱兩人
Lán nn̄g lâng

緣份無散
Iân-hūn bô suánn

感謝你佮我來做伴
Kám-siā lí kah guá lâi tsò-phuānn

啊 啊 毋通辜負阮的人
Ah Ah m̄-thang koo-hū gún ê lâng

啊 啊 你是我今生永遠的希望
Ah Ah lí sī guá kim-sing íng-uán ê hi-bāng

