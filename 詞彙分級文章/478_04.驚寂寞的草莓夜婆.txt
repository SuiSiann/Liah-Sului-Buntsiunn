478 04.驚寂寞的草莓夜婆

驚寂寞的草莓夜婆
Kiann tsi̍k-bo̍k ê Tsháu-m̂-iā-pô




踅踅踅，矮仔冬瓜，
Se̍h se̍h se̍h, é-á-tang-kue, 

踅踅踅，矮仔冬瓜，
se̍h se̍h se̍h, é-á-tang-kue, 

踅踅踅，矮仔冬瓜，
se̍h se̍h se̍h, é-á-tang-kue, 

踅來踅去變阿西。
se̍h lâi se̍h khì piàn a-se.

敢若真好耍呢！敢會當予我佮恁鬥陣耍？
Kán-ná tsin hó-sńg --neh! Kám ē-tàng hōo guá kah lín tàu-tīn sńg?

欲按怎？欲按怎咧？就是啊！三个人欲按怎耍？
Beh án-nuá? Beh án-nuá --leh? Tiō sī --ah! Sann ê lâng beh án-nuá sńg?

唅？按呢就逐家輪流耍。
Hannh? Án-ne tsiū ta̍k-ke lûn-liû sńg.

啥人欲佮伊換咧？
Siánn-lâng beh kah i uānn --leh? 

啥人欲佮伊換咧？
Siánn-lâng beh kah i uānn --leh? 

袂用得！袂用得啦！
Bē-īng-tsit! Bē-īng-tsit --lah! 

阮兄弟仔一直攏是做伙的喔！
Gún hiann-tī-á it-ti̍t lóng sī tsò-hué--ê --ooh!

好啦！好啦！無愛就汰！
Hó --lah! Hó --lah! Bô ài tiō thài!

足欣羨in的！
Tsiok him-siān in --ê!

佮你做伙散步足歡喜的！
Kah lí tsò-hué sàn-pōo tsiok huann-hí--ê!

只要會當佮番薯刺蝟鬥陣就足歡喜的！
Tsí-iàu ē-tàng kah Han-tsî-tshì-uī tàu-tīn tiō tsiok huann-hí--ê! 

尾溜嘛足輕……
Bué-liu mā tsiok khin…… 

呔會變重矣？
Thài ē piàn tāng --ah?

嘻嘻！踅踅踅，矮仔冬瓜，踅來踅去變阿西。
Hi hi! Se̍h se̍h se̍h, é-á-tang-kue, se̍h lâi se̍h khì piàn a-se.

你是啥人？
Lí sī siánn-lâng?

我是草莓夜婆，咱做伙耍好無？
Guá sī Tsháu-m̂-iā-pô, lán tsò-hué sńg hó --bô?

是按怎？
Sī án-tsuánn?

做伙耍，做伙耍。
Tsò-hué sńg, tsò-hué sńg.

小等咧才閣耍啦。
Sió-tán --leh tsiah koh sńg --lah.

人干焦一个人，足無伴的啦！
Lâng kan-na tsi̍t ê lâng, tsiok bô phuānn--ê --lah!

實在是無伊法！
Si̍t-tsāi sī bô i huat!

踅踅踅，矮仔冬瓜。
Se̍h se̍h se̍h, é-á-tang-kue.

阿兄，拄仔彼陣風哪會遐透？喂？阿兄無去矣啦！
A-hiann, tú-á hit tsūn hong ná ē hiah thàu? Ueh? A-hiann bô--khì --ah --lah!

喂？櫻桃鳥鼠，是按怎啦？
Ueh? Ing-thô-niáu-tshí, sī án-tsuánn --lah?

阮阿兄無去矣！
Guán a-hiann bô--khì --ah!

咱來去共伊鬥揣！
Lán lâi-khì kā i tàu tshuē!

小等咧！喂喂！你一个人是毋是足無伴？
Sió-tán --leh! Ueh ueh! Lí tsi̍t ê lâng sī m̄ sī tsiok bô phuānn?

趕緊佮我鬥陣耍啊！
Kuánn-kín kah guá tàu-tīn sńg --ah!

你敢有看著櫻桃鳥鼠？
Lí kám ū khuànn-tio̍h Ing-thô-niáu-tshí?

我呔有可能知影別人的代誌？
Guá thài ū khó-lîng tsai-iánn pa̍t-lâng ê tāi-tsì? 

我連家己的代誌都霧煞煞囉！
Guá liân ka-kī ê tāi-tsì to bū-sà-sà --looh! 

哇哈哈哈……。
Uah ha ha ha…….

河馬蓮花，你敢有看著櫻桃鳥鼠？
Hô-bé-liân-hue, lí kám ū khuànn-tio̍h Ing-thô-niáu-tshí?

伊應該會佇咧伊會佇遐的所在！
I ing-kai ē tī-leh i ē tī hia ê sóo-tsāi!

喂！咱做伙來耍嘛，新的喔，踅踅踅，
Ueh! Lán tsò-hué lâi sńg --mah, sin--ê --ooh, se̍h se̍h se̍h,

我是大西瓜，若揣著恁大兄，咱會當做伙耍無？
guá sī tuā si-kue, nā tshuē-tio̍h lín tuā-hiann, lán ē-tàng tsò-hué sńg --bô?

請問，你敢有看著櫻桃鳥鼠？
Tshiánn-mn̄g, lí kám ū khuànn-tio̍h  Ing-thô-niáu-tshí?

敢若有看著，閣敢若無看著，
Kán-ná ū khuànn--tio̍h, koh kán-ná bô khuànn--tio̍h,

閣敢若咧欲看著矣！
koh kán-ná tih-beh khuànn--tio̍h --ah!

足重的！你愛較有精神咧啦！
Tsiok tāng--ê! Lí ài khah ū tsing-sîn --leh --lah!

啊！我接載袂牢矣！ 
Ah! Guá tsih-tsài bē tiâu --ah! 

我鼻著阮阿兄的味矣！
Guá phīnn-tio̍h gún a-hiann ê bī --ah!

救命喔。
Kiù-miā --ooh.

阿兄！
A-hiann!

救命咧喔。
Kiù-miā --leh --ooh.

對山崙這爿會當看過彼爿的山崙。
Tuì suann-lūn tsit pîng ē-tàng khuànn kuè hit pîng ê suann-lūn.

到底走去佗位矣？
Tàu-té tsáu-khì tó-uī --ah?

揣足久攏揣無。
Tshuē tsiok kú lóng tshuē bô.

無緊揣日頭就欲落山矣。
Bô kín tshuē ji̍t-thâu tiō beh lo̍h-suann --ah.

好食的饅頭𩛩草莓，好食的饅頭𩛩草莓。
Hó-tsia̍h ê bán-thôo kauh tsháu-m̂,  hó-tsia̍h ê bán-thôo kauh tsháu-m̂. 

In是按怎重逢的？
In sī án-nuá tiông-hông--ê?

喂？In想出新的耍法矣！
Ueh? In siūnn-tshut sin ê sńg huat --ah!

好食的饅頭𩛩草莓，好食的饅頭𩛩草莓。
Hó-tsia̍h ê bán-thôo kauh tsháu-m̂,  hó-tsia̍h ê bán-thôo kauh tsháu-m̂.

