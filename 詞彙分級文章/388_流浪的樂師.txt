388 流浪的樂師

流浪的樂師
Liû-lōng ê ga̍k-su




秋風吹來心肝冷
Tshiu hong tshue lâi sim-kuann líng

阮是流浪彈gì-tà的人
Gún sī liû-lōng tuânn gì-tà ê lâng

為你拍碎青春夢
Uī lí phah-tshuì tshing-tshun bāng

流來又流去
Lâu lâi iū lâu khì

孤星伴阮
Koo tshenn phuānn gún

孤星伴阮的流浪
Koo tshenn phuānn gún ê liû-lōng

薰酒歌聲的酒場
Hun-tsiú kua-siann ê tsiú-tiûnn

苦命流浪彈gì-tà的人
Khóo-miā liû-lōng tuânn gì-tà ê lâng

今夜唱著戀愛歌
Kim-iā tshiùnn tio̍h luân-ài kua

明夜唱悲歌
Bîng-iā tshiùnn pi kua

掩著心憂
Am tio̍h sim-iu

掩著心憂的歌聲
Am tio̍h sim-iu ê kua-siann

燈火稀微人憂愁
Ting-hé hi-bî lâng iu-tshiû

男性流浪彈gì-tà的人
Lâm-sìng liû-lōng tuânn gì-tà ê lâng

半夜彈琴音悲哀
Puànn-iā tuânn-khîm im pi-ai

誘阮目屎流
Iú gún ba̍k-sái lâu

更深靜靜
Kenn tshim tsīng-tsīng

更深靜靜的今夜
Kenn tshim tsīng-tsīng ê kim-iā

