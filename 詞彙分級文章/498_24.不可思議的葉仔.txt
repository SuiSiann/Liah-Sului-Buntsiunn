498 24.不可思議的葉仔

不可思議的葉仔
Put-khó-su-gī ê hio̍h-á




你是按怎啦？
Lí sī án-tsuánn --lah?

敢若足好食的！
Kán-ná tsiok hó-tsia̍h --ê!

莫按呢啦！莫啦！
Mài án-ne --lah! Mài --lah!

足好的！
Tsiok hó--ê!

啥物？
Siánn-mi̍h?

我嘛足想欲挃彼个尾溜！
Guá mā tsiok siūnn-beh ti̍h hit ê bué-liu!

哎唷，這袂當予你！
Aih-ioh, tse bē-tàng hōo --lí!

為啥物我無尾溜？奇怪！
Uī siánn-mi̍h guá bô bué-liu? Kî-kuài!

佮馬鈴薯狗的尾溜仝款仔仝款！
Kah Má-lîng-tsî-káu ê bué-liu kāng-khuán-á kāng-khuán!

若準伊會當鬥佇我的尻川䫌就好矣！
Nā-tsún i ē-tàng tàu tī guá ê kha-tshng-phé tō hó --ah!

喂？彎落來！變做直的！啊！我嘛有尾溜囉！
Ueh? Uan --lo̍h-lâi! Piàn-tsò ti̍t--ê! Ah! Guá mā ū bé-liu --looh!

細漢茄仔狗，你身軀頂彼是啥物？
Sè-hàn-kiô-á-káu, lí sin-khu-tíng he sī siánn-mi̍h?

阿兄，是尾溜啦！
A-hiann, sī bué-liu --lah!

足好的！
Tsiok hó--ê! 

我嘛想欲愛！
Guá mā siūnn-beh ài!

我嘛是！
Guá mā sī!

彼欲去佗位提咧？
He beh khì tó-uī the̍h --leh?

樹林內底。
Tshiū-nâ lāi-té.

來去。
Lâi-khì.

喂！馬鈴薯狗。
Ueh! Má-lîng-tsî-káu.

喂！茄仔狗。
Ueh! Kiô-á-káu.

喂！馬鈴薯狗。
Ueh! Má-lîng-tsî-káu.

喂！馬鈴薯狗。
Ueh! Má-lîng-tsî-káu.

喂！馬鈴薯狗。
Ueh! Má-lîng-tsî-káu.

是按怎逐家身軀頂攏有葉仔？
Sī án-tsuánn ta̍k-ke sin-khu-tíng lóng ū hio̍h-á?

毋知影！
M̄ tsai-iánn!

這是阮的尾溜。
Tse sī gún ê bué-liu.

佮馬鈴薯狗的仝款。
Kah Má-lîng-tsî-káu ê kāng-khuán.

誠實的喔？
Tsiânn-si̍t--ê --ooh?

馬鈴薯狗的尾溜人氣誠旺！
Má-lîng-tsî-káu ê bué-liu lîn-khì tsiânn ōng!

嘿啊！
Hennh --ah!

逐家攏仝款，仝款的記號，著乎？著乎？
Ta̍k-ke lóng kāng-khuán, kāng-khuán ê kì-hō, tio̍h --honnh! Tio̍h --honnh!

喂！細漢茄仔狗。
Ueh! Sè-hàn-kiô-á-káu.

毋著！我是茄仔狗！
M̄-tio̍h! Guá sī Kiô-á-káu!

唅？
Hannh?

毋過茄仔狗應該較大隻才著啊。
M̄-koh Kiô-á-káu ing-kai khah tuā tsiah tsiah tio̍h --ah.

你看！馬鈴薯狗。
Lí khuànn! Má-lîng-tsî-káu.

逐家是按怎樣？
Ta̍k-ke sī án-tsuánn-iūnn?

毋知影呢！
M̄ tsai-iánn --neh!

早起睏醒就變做按呢矣！
Tsái-khí khùn-tshínn tō piàn-tsò án-ne --ah!

我無愛做細漢柑仔蜜豬！
Guá bô ài tsò sè-hàn Kam-á-bi̍t-ti!

馬鈴薯狗你緊想辦法啦！
Má-lîng-tsî-káu lí kín siūnn pān-huat --lah!

毋過欲按怎才好咧？恁的葉仔無變細！
M̄-koh beh án-tsuánn tsiah hó --leh? Lín ê hio̍h-á bô piàn sè!

毋著，是變大矣！
M̄-tio̍h, sī piàn tuā --ah!

誠實的！
Tsiânn-si̍t--ê!

因為葉仔會吸收營養，所以逐家的身軀才會變細乎？
In-uī hio̍h-á ē khip-siu îng-ióng, sóo-í ta̍k-ke ê sin-khu tsiah ē piàn sè --honnh?

喂？啊？
Ueh? Ah?

一定是按呢，趕緊共伊提掉！袂用得，提袂落來！
It-tīng sī án-ne, kuánn-kín kā i the̍h-tiāu! Bē-īng-tsit, the̍h bē lo̍h--lâi!

我這爿嘛是。
Guá tsit pîng mā sī.

無愛啦，我的營養無想欲被吸走！
Bô ài --lah, guá ê îng-ióng bô siūnn-beh pī khip tsáu!

欲按怎咧？
Beh án-tsuánn --leh?

啊！你看！
Ah! Lí khuànn!

為啥物？啊？小綠蟲！
Uī siánn-mi̍h? Ah? Sió-li̍k-thâng!

失禮，因為看起來實在足好食的！
Sit-lé, in-uī khuànn --khí-lâi si̍t-tsāi tsiok hó-tsia̍h--ê!

無要緊你閣加食寡。
Bô iàu-kín lí koh ke tsia̍h --kuá.

哇！足好的。
Uah! Tsiok hó--ê.

逐家攏恢復本成的大細囉！
Ta̍k-ke lóng hue-ho̍k pún-tsiânn ê tuā-sè --looh!

啊！這个就毋免食矣。
Ah! Tsit ê tiō m̄-bián tsia̍h --ah.

逐家各有特色，記號干焦會礙事爾爾。
Ta̍k-ke kok ū ti̍k-sik, kì-hō kan-tann ē gāi-sū niā-niā.

