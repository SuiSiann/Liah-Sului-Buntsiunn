435 最後的火車站

最後的火車站
Tsuè-āu ê hué-tshia-tsām




紅紅夕陽雖然好
Âng-âng si̍k-iông sui-jiân hó

可惜近黃昏
Khó-sioh kīn hông-hun

夜暗風吹著阮一陣冷霜霜
Iā àm hong tshue tio̍h gún tsi̍t-tsūn líng-sng-sng

夜快車載阮離開著郎君
Iā-khuài-tshia tsài gún lī-khui tio̍h lông-kun

踮車內孤單心頭亂紛紛
Tiàm tshia-lāi koo-tuann sim-thâu luān hun-hun

啊 最後的最後的火車站到底在何方
Ah tsuè-āu ê tsuè-āu ê hué-tshia-tsām tàu-té tsāi hô-hong

彼時講出的言語
Hit-sî kóng-tshut ê giân-gí

你敢放袂記
Lí kánn pàng buē-kì

白色的目屎也流落在鬢邊
Pe̍h-sik ê ba̍k-sái iā lâu lo̍h tsāi pìn-pinn

車窗外燈火光光咧閃爍
Tshia-thang-guā ting-hué kng-kng teh siám-sih 

才知是來到異鄉的都市
Tsiah tsai sī lâi-kàu ī-hiong ê too-tshī

啊 月光暝月光暝引起阮想著初戀時
Ah ge̍h-kng mî ge̍h-kng mî ín-khí gún siūnn-tio̍h tshoo-luân sî

悲恨已經深如海
Pi-hūn í-king tshim jû hái

惡夢已經醒
Ok-bāng í-king tshínn

窗外的車螺聲替阮哭規暝
Thang-guā ê tshia-lê siann thè gún khàu kui mî

目屎也已經為伊流甲盡
Ba̍k-sái iā í-king uī i lâu kah tsīn

對伊的真情已經變無味
Tuì i ê tsin-tsîng í-king piàn bô-bī

啊 無情人無情人你叫阮怎樣過日子
Ah bô-tsîng lâng bô-tsîng lâng lí kiò gún tsánn-iūnn kuè ji̍t-tsí

