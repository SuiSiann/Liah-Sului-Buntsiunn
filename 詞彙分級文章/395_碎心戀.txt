395 碎心戀

碎心戀
Tshuì sim luân




明知袂當來做堆
Bîng tsai bē-tàng lâi tsò-tui

偏偏才來愛著你
Phian-phian tsiah lâi ài-tio̍h lí

事到如今欲怎樣
Sū kàu jû-kim beh tsuánn-iūnn

阮也毋敢做主意
Guán iā m̄-kánn tsò tsú-ì

你的真情佮真意
Lí ê tsin-tsîng kah tsin-ì

永遠毋敢放袂記
Íng-uán m̄ kánn pàng bē-kì

今日才知離開你
Kim-ji̍t tsiah tsai lī-khui lí

真是痛苦的代誌
Tsin sī thòng-khóo ê tāi-tsì

明知佮你無緣份
Bîng tsai kah lí bô iân-hūn

心內為你亂紛紛
Sim-lāi uī lí luān-hun-hun

怨嘆自己歹命運
Uàn-thàn tsū-kí pháinn miā-ūn

忍著痛苦含喙脣
Jím tio̍h thòng-khóo kâm tshuì-tûn

你也毋知阮身份
Lí iā m̄ tsai guán sin-hūn

一直對阮來求婚
It-ti̍t tuì guán lâi kiû-hun

叫阮怎樣來允准
Kiò guán tsuánn-iūnn lâi ín-tsún

愈想心肝愈憂悶
Jú siūnn sim-kuann jú iu-būn

你是有錢有地位
Lí sī ū tsînn ū tē-uī

阮是守寡有囝兒
Guán sī tsiú-kuá ū kiánn-jî

明明知影配袂起
Bîng-bîng tsai-iánn phuè bē khí

決心佮你拆分離
Kuat-sim kah lí thiah hun-lī

轉來故鄉看囝兒
Tńg--lâi kòo-hiong khuànn kiánn-jî

心內猶原思念你
Sim-lāi iu-guân su-liām lí

叫阮怎樣活落去
Kiò guán tsuánn-iūnn ua̍h lo̍h-khì

傷心目屎點點滴
Siong-sim ba̍k-sái tiám-tiám tih

