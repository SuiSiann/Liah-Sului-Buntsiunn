422 媽媽請你也保重

媽媽請你也保重
Má-mah tshiánn lí iā pó-tiōng




若想起故鄉
Nā siūnn-khí kòo-hiong

目屎就流落來
Ba̍k-sái tsiū lâu--lo̍h-lâi

免掛意請你放心
Bián kuà-ì tshiánn lí hòng-sim

我的阿母
Guá ê a-bú

雖然是孤單一个
Sui-liân sī koo-tuann tsi̍t ê

雖然是孤單一个
Sui-liân sī koo-tuann tsi̍t ê

我也來到他鄉的這个省都
Guá iā lâi kàu thann-hiong ê tsit ê síng-too

不過我是真勇健的
Put-kò guá sī tsin ióng-kiānn--ê

媽媽請你也保重
Má-mah tshiánn lí iā pó-tiōng

月光暝想欲寫批來寄予你
Gue̍h-kng mî siūnn-beh siá phue lâi kià hōo lí

希望會平安過日我的阿母
Hi-bāng ē pîng-an kuè ji̍t guá ê a-bú

想彼時強強離開想彼時強強離開
Siūnn hit-sî kiōng-kiōng lî-khui siūnn hit-sî kiōng-kiōng lî-khui

我也來到他鄉的這个省都
Guá iā lâi kàu thann-hiong ê tsit ê síng-too

不過我是真拍拚的
Put-kò guá sī tsin phah-piànn--ê

媽媽請你也保重
Má-mah tshiánn lí iā pó-tiōng

寒冷的冬天
Hân-líng ê tang-thinn

夏天的三更暝
Hā-thinn ê sann-kenn mî

請保重毋通傷風
Tshiánn pó-tiōng m̄-thang siong-hong

我的阿母
Guá ê a-bú

期待著早日相會
Kî-thāi tio̍h tsá-li̍t siong-huē

期待著早日相會
Kî-thāi tio̍h tsá-li̍t siong-huē

我也來到他鄉的這个省都
Guá iā lâi kàu thann-hiong ê tsit ê síng-too

不過我是會轉去的
Put-kò guá sī ē tńg--khì--ê

媽媽請你也保重
Má-mah tshiánn lí iā pó-tiōng

