469 憨人

戇人
Gōng-lâng




我的心內感覺
Guá ê sim-lāi kám-kak

人生的沉重
Jîn-sing ê tîm-tāng

毋敢來振動
M̄ kánn lâi tín-tāng

我毋是好囝
Guá m̄ sī hó-kiánn

嘛毋是歹人
Mā m̄ sī pháinn-lâng

我只是愛眠夢
Guá tsí-sī ài bîn-bāng

我毋願隨浪隨風
Guá m̄-guān suî lōng suî hong

漂浪西東
Phiau-lōng se tang

親像船無港
Tshin-tshiūnn tsûn bô káng

我毋願做人
Guá m̄-guān tsuè lâng

奸巧閬縫
Kan-khiáu làng-phāng

甘願來做戇人
Kam-guān lâi tsuè gōng-lâng

我毋是頭腦空空
Guá m̄ sī thâu-náu khang-khang

我毋是一隻米蟲
Guá m̄ sī tsi̍t tsiah bí-thâng

人啊人
Lâng --ah lâng

一世人
Tsi̍t-sì-lâng

欲按怎歡喜
Beh án-tsuánn huann-hí

過春夏秋冬
Kuè tshun hā tshiu tang

我有我的路
Guá ū guá ê lōo

有我的夢
Ū guá ê bāng

夢中的彼个世界
Bāng-tiong ê hit ê sè-kài

敢講伊是一場空
Kám kóng i sī tsi̍t tiûnn khang

我行過的路
Guá kiânn kuè ê lōo

只有希望
Tsí-ū hi-bāng

希望你我講過的話
Hi-bāng lí guá kóng-kè ê uē

囥在心肝內
Khǹg tsāi sim-kuann-lāi

總有一工
Tsóng ū tsi̍t kang

看著滿天全金條
Khuànn-tio̍h muá-thinn tsuân kim-tiâu

欲捎無半項
Beh sa bô puànn hāng

環境來戲弄
Khuân-kíng lâi hì-lāng

背景無夠強
Puē-kíng bô-kàu kiông

天才無夠弄
Thian-tsâi bô-kàu lāng

逐項是攏輸人
Ta̍k hāng sī lóng su --lâng

只好看破這虛華
Tsí-hó khuànn-phuà tse hi-hua

毋驚路歹行
M̄ kiann lōo pháinn kiânn

毋驚大雨淋
M̄-kiann tuā-hōo lâm

心上一字敢
Sim siōng tsi̍t jī kánn

面對我的夢
Bīn-tuì guá ê bāng

甘願來做戇人
Kam-guān lâi tsuè gōng-lâng

我知總會有一工
Guá tsai tsóng ē ū tsi̍t kang

