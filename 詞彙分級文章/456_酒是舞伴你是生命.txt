456 酒是舞伴你是生命

酒是舞伴你是性命
Tsiú sī bú phuānn lí sī sìnn-miā




上驚輕鬆的音樂聲
Siōng kiann khin-sang ê im-ga̍k siann

啊phing-phing-phong-phong挵心肝
Ah phing-phing-phong-phong lòng sim-kuann

看人雙雙對對的舞影
Khuànn lâng siang-siang tuì-tuì ê bú iánn

阮是苦酒來做伴
Gún sī khóo tsiú lâi tsò-phuānn

無你鬥陣的生活
Bô lí tàu-tīn ê sing-ua̍h

放予茫茫渺渺較快活
Pàng hōo bông-bông-biáu-biáu khah khuìnn-ua̍h

顛顛倒倒綴人的舞步踏
Tian-tian-tó-tó tuè lâng ê bú-pōo ta̍h

杯中揣你的形影
Pue tiong tshuē lí ê hîng-iánn

有話欲講無人聽
Ū uē beh kóng bô-lâng thiann

只有對鏡吐心情
Tsí-ū tuì kiànn thòo sim-tsiânn

望你回頭將阮疼
Bāng lí huê-thâu tsiong gún thiànn

酒是暫時的舞伴
Tsiú sī tsiām-sî ê bú phuānn

你是阮性命
Lí sī gún sìnn-miā

我無講你嘛應該攏知影
Guá bô kóng lí mā ing-kai lóng tsai-iánn

酒是暫時的舞伴
Tsiú sī tsiām-sî ê bú phuānn

啊你是阮性命
Ah lí sī gún sìnn-miā

若是醒來有你做伴
Ná sī tshínn--lâi ū lí tsò-phuānn

甘願予酒精牽阮夢中行
Kam-guān hōo tsiú-tsing khan gún  bāng-tiong kiânn

啊 酒是暫時的舞伴
Ah tsiú sī tsiām-sî ê bú phuānn

啊 你是阮性命
Ah lí sī gún sìnn-miā

殘殘將隨意啉予焦
Tshân-tshân tsiong suî-ì lim hōo tann

醉予毋知心痛疼
Tsuì hōo m̄ tsai sim thàng-thiànn

