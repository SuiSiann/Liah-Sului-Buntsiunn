819 保力達B（2013賀歲篇）

若講咱作穡人，
Nā kóng lán tsoh-sit-lâng,

真正擔輸贏，
tsin-tsiànn tam su-iânn,

為著厝內的三頓飽，
uī-tio̍h tshù-lāi ê sann-tǹg pá,

拚氣力，
piànn khuì-la̍t, 

流重汗，
lâu tāng kuānn,

較艱苦，
khah kan-khóo, 

嘛毋願哀出聲，
mā m̄-guān ai tshut-siann,

因為心內總是有向望，
in-uī sim-lāi tsóng--sī ū ǹg-bāng,

想講這馬按呢操，
siūnn-kóng tsit-má án-ne tshau,

我就毋信未來袂出頭，
guá tō m̄ sìn bī-lâi bē tshut-thâu,

才知影操到這坎站，
tsiah tsai-iánn tshau kàu tsit khám-tsām,

發見向望煞變眠夢，
huat-kiàn ǹg-bāng suah piàn bîn-bāng,

食穿萬項起，
tsia̍h-tshīng bān-hāng khí,

較趁嘛袂赴飼，
khah thàn mā bē-hù tshī,

按呢無打緊，
án-ne --bô-tánn-kín,

當初納保險講通好養老，
tong-tshoo la̍p pó-hiám kóng thang hó ióng-ló,

這馬煞雄雄喝欲倒，
tsit-má suah hiông-hiông huah beh tó,

毋知影到時是領有抑領無，
m̄ tsai-iánn kàu-sî sī niá-ū ia̍h niá-bô,

厭氣、真正厭氣，
iàn-khì, tsin-tsiànn iàn-khì,

是講煞煞去，
sī kóng suah-suah--khì,

作穡人較趁嘛是血汗錢，
tsoh-sit-lâng khah thàn mā sī hueh-kuānn-tsînn,

唯一的倚靠是家己，
uî-it ê uá-khò sī ka-kī,

身體是根本，
sin-thé sī kin-pún,

趁過年，
thàn kuè-nî, 

小歇喘，
sió hioh-tshuán,

明年的氣力，
mê-nî ê khuì-la̍t,

這馬先共攢予便。
tsit-má sing kā tshuân hōo piān.

新年恭喜，
Sin-nî kiong-hí, 

自立自強，
tsū-li̍p-tsū-kiông,

#保力達B#。
#保力達B#.

