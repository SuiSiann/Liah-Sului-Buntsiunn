820 保力達B（2014賀歲篇）

人講，
Lâng kóng,

船若駛出港，
tsûn nā sái tshut káng,

就毋驚風湧大。
tō m̄ kiann hong-íng tuā.

人若肯拍拚，
Lâng nā khíng phah-piànn,

就毋驚日子袂快活，
tō m̄ kiann ji̍t-tsí bē khuìnn-ua̍h,

這馬這款話，
tsit-má tsit khuán uē,

較講嘛無人聽，
khah kóng mā bô lâng thiann,

你也所知影，
lí iā sóo tsai-iánn,

這款時機，
tsit khuán sî-ki,

欲落網揣無魚，
beh lo̍h bāng tshuē-bô hî,

欲拍拚揣無位。
beh phah-piànn tshuē-bô uī.

透早到暗，
Thàu-tsá kàu àm,

拚生拚死，
piànn senn piànn sí, 

加趁無兩仙，
ke thàn bô nn̄g sián,

哪知影，
ná tsai-iánn, 

行蹛食穿，
kiânn tuà tsia̍h tshīng,

一暝煞共咱起五分，
tsi̍t mê suah kā lán khí gōo hun,

定定有人共咱講，
tiānn-tiānn ū lâng kā lán kóng,

艱苦是暫時，
kan-khóo sī tsiām-sî,

未來有希望，
bī-lâi ū hi-bāng,

嘛有影啦！
mā ū-iánn --lah!

毋過已經暫時遮濟年，
m̄-koh í-king tsiām-sî tsiah tsē nî,

毋知影希望著愛等當時。
m̄ tsai-iánn hi-bāng tio̍h-ài tán tang-sî。

作穡人，
Tsoh-sit-lâng,

無家伙，
bô ke-hué,

一仙五厘攏愛家私頭仔攑咧，
tsi̍t-sián-gōo-lî lóng ài ke-si-thâu-á gia̍h--leh,

家己掰，
ka-kī pué,

唯一的本錢是身體，
uî-it ê pún-tsînn sī sin-thé,

時機愈䆀咱顛倒愛顧愈在，
sî-ki jú bái lán tian-tò ài kòo jú tsāi,

趁年尾，
thàn nî-bué, 

小歇喘，
sió hioh-tshuán,

明年的氣力，
mê-nî ê khuì-la̍t,

咱這馬先攢。
lán tsit-má sing tshuân.

新年恭喜，
sin-nî kiong-hí, 

互相勉勵。
hōo-siōng bián-lē.

明仔載的氣力，
Bîn-á-tsài ê khuì-la̍t,

#保力達B#。
#保力達B#.

