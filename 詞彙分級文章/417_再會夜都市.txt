417 再會夜都市

再會夜都市
Tsài-huē iā-too-tshī




繁華的青紅燈
Huân-huâ ê tshinn-âng-ting

難忘的夜景
Lân-bōng ê iā-kíng

請原諒我總是需要揣前程
Tshiánn guân-liōng guá tsóng-sī su-iàu tshuē tsiân-tîng

再會啦 再會啦
Tsài-huē --lah tsài-huē --lah

痴情的女性
Tshi-tsîng ê lú-sìng

流浪的男兒心境
Liû-lōng ê lâm-jî sim-kíng

應該你是會分明
Ing-kai lí sī ē hun-bîng

再會啦 心愛的
Tsài-huē --lah sim-ài--ê

我欲來離開囉
Guá beh lâi lī-khui --looh

我有我的前途
Guá ū guá ê tsiân-tôo

你也有你的前途
Lí iā ū lí ê tsiân-tôo

咱只不過是在夜都市的青紅燈下來熟似
Lán tsí put-kò sī tsāi iā-too-tshī ê tshinn-âng-ting hā lâi si̍k-sāi

你雖然對我好
Lí sui-jiân tuì guá hó

但是我知影我現在是無辦法
Tān-sī guá tsai-iánn guá hiān-tsāi sī bô pān-huat

通予你幸福過日
Thang hōo lí hīng-hok kuè ji̍t

所以 所以我欲來去
Sóo-í sóo-í guá beh lâi-khì

雖然離開你
Sui-jiân lī-khui lí

離開夜都市
Lî-khui iā-too-tshī

我也真稀微
Guá iā tsin hi-bî

但是我猶原祝福著你
Tān-sī guá iu-guân tsiok-hok tio̍h lí

會當得著幸福美滿的日子
Ē-tàng tit-tio̍h hīng-hok bí-buán ê ji̍t-tsí

再會啦 心愛的 
Tsài-huē --lah sim-ài--ê

含情的烏目睭
Hâm-tsîng ê oo ba̍k-tsiu

妖嬌的模樣
Iau-kiau ê bôo-iūnn

雖然是引起我
Sui-jiân sī ín-khí guá

亂亂暝日想
Luān-luān mê-ji̍t siūnn

再會啦 再會啦
Tsài-huē --lah tsài-huē --lah

難忘的姑娘
Lân-bōng ê koo-niû

顧你的幸福自由
Kòo lí ê hīng-hok tsū-iû

毋通替我來憂愁
M̄-thang thè guá lâi iu-tshiû

