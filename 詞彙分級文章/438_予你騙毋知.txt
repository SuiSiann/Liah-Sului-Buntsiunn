438 予你騙毋知

予你騙毋知
Hōo lí phiàn m̄ tsai




當初愛我愛甲真厲害
Tong-tshoo ài guá ài kah tsin lī-hāi

對我百般體貼佮司奶
Tuì guá pah-puann thé-thiap kah sai-nai

如今變心煞來嫌我䆀
Jû-kim piàn-sim suah lâi hiâm guá bái

對我講話比刀閣較利
Tuì guá kóng-uē pí to koh-khah lāi

啊世間無人像我遮悲哀
Ah sè-kan bô lâng tshiūnn guá tsiah pi-ai

痴情予人當做漚鹹菜
Tshi-tsîng hōo lâng tòng-tsuè àu-kiâm-tshài

怪我戇戇予伊騙毋知
Kuài guá gōng-gōng hōo i phiàn m̄ tsai

我真是一个我真是一个
Guá tsin sī tsi̍t ê guá tsin sī tsi̍t ê

戇大呆
Gōng-tuā-tai

