450 墓仔埔也敢去

墓仔埔也敢去
Bōng-á-poo iā kánn khì




初戀愛情酸甘甜
Tshoo-luân ài-tsîng sng-kam-tinn

五種氣味唷
Gōo tsióng khì-bī --ioh

若聽一句我愛你
Nā thiann tsi̍t kù guá ài lí

滿面是紅記記
Muá-bīn sī âng-kì-kì

尤其是小姑娘心內是真歡喜
Iû-kî sī sió koo-niû sim-lāi sī tsin huann-hí

表面上伊激甲真受氣唷
Piáu-bīn siōng i kik kah tsin siūnn-khì --ioh

#A I Eh pà-pí-pòo#
#A I Eh pà-pí-pòo#

初戀愛情酸甘甜
Tshoo-luân ài-tsîng sng-kam-tinn

五種氣味唷
Gōo tsióng khì-bī --ioh

若聽一句我愛你
Nā thiann tsi̍t kù guá ài lí

滿面是紅記記
Muá-bīn sī âng-kì-kì

熱戀的人真趣味
Lia̍t-luân ê lâng tsin tshù-bī

歡頭喜面唷
Huann-thâu-hí-bīn --ioh

愛情熱度像火箭
Ài-tsîng lia̍t-tōo tshiūnn hué-tsìnn

燒滾滾直直去
Sio-kún-kún ti̍t-ti̍t khì

不管是落雨天或者是風颱天
Put-kuán sī lo̍h-hōo-thinn hi̍k-tsiá sī hong-thai-thinn

猶原是約做陣談情愛唷
Iu-guân sī iok tsuè-tīn tâm tsîng-ài --ioh

#A I Eh pà-pí-pòo#
#A I Eh pà-pí-pòo#

狂戀的人有勇氣
Kông-luân ê lâng ū ióng-khì

毋驚一切唷
M̄-kiann it-tshè --ioh

無論三更抑半瞑
Bô-lūn sann-kinn ia̍h puànn-mî

墓仔埔也敢去
Bōng-á-poo iā kánn khì

只要是心愛的時時來面對面
Tsí-iàu sī sim-ài--ê sî-sî lâi bīn-tuì-bīn

才袂來像痟狗亂亂傱唷
Tsiah buē lâi tshiūnn siáu-káu luān-luān-tsông --ioh

