619 07《彰化縣國民小學鄉土語言臺語其他教材第七冊》

第一課  過節
Tē-it khò Kuè tseh




元宵 放煙火
Guân-siau pàng-ian-hué 




清明 潤餅皮 
Tshing-bîng jūn-piánn phuê 




端午 肉粽節 
Tuan-ngóo Bah-tsàng-tseh 




中秋 埕賞月 
Tiong-tshiu tiânn siúnn-gue̍h 




冬節 圓仔粞 
Tang-tseh înn-á-tshè 




新年 炊甜粿
Sin-nî tshue tinn-kué




第二課 一年仔悾悾  
Tē-jī khò It-nî-á khong-khong




一年仔悾悾 二年仔孫悟空
It-nî-á khong-khong jī-nî-á Sun Ngōo-khong 




三年仔吐劍光 四年仔愛膨風
Sann-nî-á thòo kiàm-kong sì-nî-á ài phòng-hong




五年仔上帝公 六年仔閻羅王
Gōo-nî-á Siōng-tè-kong la̍k-nî-á Giâm-lô-ông




第三課  哥哥你欲去佗
Tē-sann khò Ko-koh lí beh khì tó




哥哥 哥哥 你欲去佗
Ko-koh ko-koh lí beh khì tó 




音樂科 毋免考
Im-ga̍k kho m̄-bián khó 




請你莫煩惱
Tshiánn lí mài huân-ló 




遮有一隻鵝
Tsia ū tsi̍t tsiah gô 




𢯾轉去予阿母
Mooh tńg-khì hōo a-bó




你講好抑毋好
Lí kóng hó ia̍h m̄ hó 




ko kho go ho 請你莫煩惱
ko kho go ho tshiánn lí mài huân-ló




ko kho go ho你講好毋好
ko kho go ho lí kóng hó m̄ hó




第四課  高速公路
Tē-sì khò Ko-sok kong-lōo




高速公路真心適，
Ko-sok kong-lōo tsin sim-sik, 




汽車排規列，親像運動會，
khì-tshia pâi kui lia̍t, tshin-tshiūnn ūn-tōng-huē, 




siuh-siuh叫，那咧飛， 
siuh-siuh kiò, ná teh pue, 




予我心肝頭，驚甲phih噗趒，
hōo guá sim-kuann-thâu, kiann kah phih-pho̍k tiô, 




阿爸，阿爸，咱莫佮人拚，
a-pah, a-pah, lán mài kah lâng piànn, 




咱莫佮人走相逐。
lán mài kah lâng tsáu-sio-jiok.




第五課  青紅燈
Tē-gōo khò Tshenn-âng-ting




青紅燈 就是紅綠燈
Tshenn-âng-ting tō sī âng-li̍k-ting 




伊恬恬 徛佇十字路頂
I tiām-tiām khiā tī si̍p-jī-lōo-tíng 




目睭金金看 恬恬毋講話
Ba̍k-tsiu kim-kim-khuànn tiām-tiām m̄ kóng-uē 




紅目睭若擘金 請你毋通行
Âng ba̍k-tsiu nā peh-kim tshiánn lí m̄ thang kiânn 




青目睭若閃爍 你著趕緊過
Tshenn ba̍k-tsiu nā siám-sih lí tio̍h kuánn-kín kuè




第六課 我的胃慒慒
Tē-la̍k khò Guá ê uī tso-tso




我的胃慒慒
Guá ê uī tso-tso




無想欲食臊
Bô siūnn-beh tsia̍h-tsho




已經餓三頓
Í-king gō sann tǹg




腹肚一直挲
Pak-tóo it-ti̍t so




ts tsh ng s
ts tsh ng s 




無想欲食臊
Bô siūnn-beh tsia̍h-tsho




ts tsh ng s
ts tsh ng s




腹肚一直挲
Pak-tóo it-ti̍t so




第七課  臺灣實在好
Tē-tshit khò Tâi-uân si̍t-tsāi hó




臺灣實在好，逐家足呵咾， 
Tâi-uân si̍t-tsāi hó, ta̍k-ke tsiok o-ló,




臺灣實在好，天氣和順，水清草綠，
Tâi-uân si̍t-tsāi hó, thinn-khì hô-sūn, tsuí tshing tsháu li̍k, 




好趁食，好種作，
hó thàn-tsia̍h, hó tsìng-tsoh, 




遍地是黃金，逐家足呵咾！
piàn-tē sī n̂g-kim, ta̍k-ke tsiok o-ló! 




嘉南大平原，土地肥軟，
Ka-lâm tuā pîng-guân, thóo-tē puî-nńg, 




稻作菜蔬供應全國，人人生活穩，
Tīu-tsok tshài-se kiong-ìng tsuân-kok, lâng-lâng sing-ua̍h ún, 




臺灣海峽魚真濟，海墘魚塭滿四界；
Tâi-uân hái-kiap hî tsin tsē, hái-kînn hî-ùn muá-sì-kè; 




梨山、屏東、高雄到花蓮港，
Lê-san, Pîn-tong, Ko-hiông kàu Hua-liân-káng, 




四界攏有特產。
sì-kè lóng ū ti̍k-sán. 




池上飯包的臺東米，佮濁水溪米有地比；
Tî-siōng pn̄g-pau ê Tâi-tang bí, kah Lô-tsuí-khe bí ū tè pí; 




高山菜蔬、果子、茶，
ko-suann tshài-se, kué-tsí, tê, 




好食好賣毋是假。
hó-tsia̍h hó bē m̄ sī ké. 




臺灣土地實在好，逐家足呵咾！
Tâi-uân thóo-tē si̍t-tsāi hó, ta̍k-ke tsiok o-ló!




第八課  人插花伊插草
Tē-peh khò Lâng tshah hue i tshah tsháu




人插花，伊插草。人抱嬰，伊抱狗。
Lâng tshah hue, i tshah tsháu. Lâng phō enn, i phō káu. 




人未嫁，伊先走。人坐轎，伊坐畚斗。
Lâng buē kè, i sing tsáu. Lâng tsē kiō, i tsē pùn-táu.




人睏紅眠床，伊睏屎礐仔口。
Lâng khùn âng bîn-tshn̂g, i khùn sái-ha̍k-á kháu. 




人睏紅眠床，伊睏屎礐仔口。
Lâng khùn âng bîn-tshn̂g, i khùn sái-ha̍k-á kháu.




第九課  阿兄做海軍
Tē-káu khò A-hiann tsò hái-kun




阿兄做海軍
A-hiann tsò hái-kun 




滾水已經滾
Kún-tsuí í-king kún 




阿公攑短棍
A-kong gia̍h té kùn 




烏狗食肉骨
Oo-káu tsia̍h bah-kut 




君滾棍骨 
Kun kún kùn kut 




君滾棍骨
Kun kún kùn kut 




內山有猴群
Lāi-suann ū kâu-kûn 




滾水沖沖滾
Kún-tsuí tshiâng-tshiâng-kún 




古早員林郡
Kóo-tsá Uân-lîm kūn 




街路上蓋滑
Ke-lōo siōng-kài ku̍t




君滾棍骨 
Kun kún kùn kut




群滾郡滑
Kûn kún kūn ku̍t 




君滾棍骨
Kun kún kùn kut




群滾郡滑
Kûn kún kūn ku̍t

