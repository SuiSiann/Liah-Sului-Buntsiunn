600 《大頭仔明－新竹市國民小學閩南語教材第二冊》

一、看花燈 
It, Khuànn hue-ting

媽媽：
Má-mah: 

食暗飽，
Tsia̍h-àm pá, 

咱來去看花燈。
lán lâi-khì khuànn hue-ting. 

阿明：
A-bîng: 

好啊！
Hó --ah!

媽媽：
Má-mah: 

出去著愛細膩。
Tshut-khì tio̍h ài sè-jī. 

阿明：
A-bîng: 

為啥物？
Uī siánn-mih? 

媽媽：
Má-mah: 

外口有人佇咧放炮仔。
Guā-kháu ū lâng tī-leh pàng phàu-á.

二、阿媽種菜 
Jī, A-má tsìng tshài

阿明：
A-bîng: 

這是啥物菜？
Tse sī siánn-mih tshài? 

阿媽：
A-má: 

這是白菜，
Tse sī pe̍h-tshài, 

彼是高麗菜。
he sī ko-lê-tshài. 

阿明：
A-bîng: 

這攏是阿媽種的，
Tse lóng sī a-má tsíng--ê, 

著無？
tio̍h --bô?

阿媽：
A-má: 

著啦！
Tio̍h --lah! 

三、二月二 
Sann, Jī-gue̍h-jī

阿媽：
A-má: 

二月二，
Jī-gue̍h-jī, 

菜包時…
tshài-pau sî… 

阿明：
A-bîng: 

阿媽，
A-má, 

你是佇咧唸啥物？
lí sī tī-leh liām siánn-mih? 

阿媽：
A-má: 

我是佇咧講舊曆的二月初二，
Guá sī tī-leh kóng kū-li̍k ê jī-gue̍h tshe-jī, 

是土地公生。
sī Thóo-tē-kong sinn. 

四、Peh十八尖山 
Sì, Peh Tsa̍p-peh-tsiam-suann

阿明：
A-bîng: 

阿公，
A-kong, 

行較緊咧！
kiânn khah kín --leh! 

阿公：
A-kong: 

毋通行傷緊，
M̄-thang kiânn siunn kín, 

會跋倒。
ē pua̍h-tó. 

阿明：
A-bîng: 

好啦！
Hó --lah! 

阿公：
A-kong: 

你有聽著鳥仔聲無？
Lí ū thiann-tio̍h tsiáu-á siann --bô? 

阿明：
A-bîng: 

有，
Ū, 

足好聽。
tsiok hó-thiann. 

五、落喙齒 
Gōo, Lak tshuì-khí

阿明：
A-bîng: 

阿公！
A-kong! 

阿公！
A-kong! 

阿公：
A-kong: 

啥物代誌？
Siánn-mih tāi-tsì?

阿明：
A-bîng: 

我的喙齒落落來。
Guá ê tshuì-khí lak --lo̍h-lâi. 

阿公：
A-kong: 

喔！
Ooh! 

你欲換齒矣！
Lí beh uānn-khí --ah! 

阿明：
A-bîng: 

換齒？
Uānn-khí? 

啥物是換齒？
Siánn-mih sī uānn-khí ?

六、飼貓仔囝 
La̍k, Tshī niau-á-kiánn

阿明：
A-bîng: 

足古錐的貓仔。
Tsiok kóo-tsui ê niau-á. 

阿媽：
A-má: 

這是恁叔公送咱的。
Tse sī lín tsik-kong sàng --lán --ê.

阿明：
A-bîng: 

欲按怎飼？
Beh án-tsuánn tshī? 

阿媽：
A-má: 

共伊飼牛奶。
Kā i tshī gû-ling. 

阿明：
A-bîng: 

予我來飼。
Hōo guá lâi tshī.

阿媽：
A-má: 

毋通予伊嗾著。
M̄-thang hōo i tsa̍k--tio̍h. 

阿明：
A-bîng: 

我知啦！
Guá tsai --lah! 

七、佮媽媽去買菜 
Tshit, Kah má-mah khì bé tshài

媽媽：
Má-mah: 

咱來去菜市仔買菜。
Lán lâi-khì tshài-tshī-á bé tshài. 

阿明：
A-bîng: 

菜市仔足濟人。
Tshài-tshī-á tsiok tsē lâng. 

媽媽：
Má-mah: 

你愛食啥物？
Lí ài tsia̍h siánn-mih? 

阿明：
A-bîng: 

我愛食番麥佮貢丸。
Guá ài tsia̍h huan-be̍h kah kòng-uân. 

媽媽：
Má-mah: 

這寡物件遮攏有佇咧賣。
Tsit kuá mi̍h-kiānn tsia lóng ū tī-leh bē. 

阿明：
A-bîng: 

按呢足方便。
Án-ne tsiok hong-piān. 

八、親水公園
Peh, Tshin-tsuí kong-hn̂g

阿明：
A-bîng: 

遮是佗位？
Tsia sī tó-uī? 

貢丸超人：
Kòng-uân-tshiau-jîn: 

是親水公園。
Sī Tshin-tsuí kong-hn̂g. 

阿明：
A-bîng: 

你看，
Lí khuànn, 

有人佇咧撈魚。
ū lâng tī-leh hôo hî. 

貢丸超人：
Kòng-uân-tshiau-jîn: 

毋知撈有無？
M̄ tsai hôo ū --bô? 

阿明：
A-bîng: 

魚仔若覕起來，
Hî-á nā bih --khí-lâi, 

in就掠袂著矣。
in tō lia̍h bē tio̍h --ah.

九、敲電話 
Káu, Khà tiān-uē

阿媽：
A-má: 

喂，
Uê, 

阿明敢有佇咧？
A-bîng kám ū tī --leh? 

阿明：
A-bîng: 

我就是。
Guá tō sī. 

阿媽：
A-má: 

你有想阿媽無？
Lí ū siūnn a-má --bô? 

阿明：
A-bîng: 

有啊，
Ū --ah, 

足想的。
tsiok siūnn--ê. 

阿媽：
A-má: 

恁當時欲轉來？
Lín tang-sî beh tńg--lâi? 

阿明：
A-bîng: 

後禮拜就欲轉去矣。
Āu lé-pài tō beh tńg--khì --ah.

