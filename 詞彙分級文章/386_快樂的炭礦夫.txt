386 快樂的炭礦夫

快樂的炭礦夫
Khuài-lo̍k ê thuànn-khòng-hu




Oo i咱兩人
Oo i lán nn̄g lâng

自細漢就來做著炭礦夫
Tsū sè-hàn tsiū lâi tsò tio̍h thuànn-khòng-hu

身上的家伙
Sin-siōng ê ke-hué

就是這跤草籠
Tsiū sī tsit kha tsháu-láng

自早起就來山頂
Tsū tsá-khí tsiū lâi suann-tíng

到天欲烏
Kàu thinn beh oo

掘地掘地閣再掘地
Ku̍t tē ku̍t tē koh-tsài ku̍t tē

到何時才會掘著
Kàu hô-sî tsiah ē ku̍t-tio̍h

咱的幸福
Lán ê hīng-hok

會掘著咱幸福
Ē ku̍t-tio̍h lán hīng-hok

也會閣來想
Iā ē koh lâi siūnn

也會閣來想
Iā ē koh lâi siūnn

Oo i咱兩人
Oo i lán nn̄g lâng

敢有人想欲做著有情人
Kám ū lâng siūnn-beh tsò tio̍h ū-tsîng-lâng

若想起前途茫茫也毋敢夢
Nā siūnn-khí tsiân-tôo bông-bông iā m̄ kánn bāng

為著咱將來幸福只有忍耐
Uī-tio̍h lán tsiong-lâi hīng-hok tsí-ū jím-nāi

等待等待閣再等待
Tán-thāi tán-thāi koh-tsài tán-thāi

到何時伊若也有真正愛我
Kàu hô-sî I nā iā ū tsin-tsiànn ài guá

會我會娶著伊
Ē guá ē tshuā-tio̍h i

也會閣來想
Iā ē koh lâi siūnn

也會閣來想
Iā ē koh lâi siūnn

Oo i咱兩人
Oo i lán nn̄g lâng

不時都真快樂的炭礦夫
Put-sî to tsin khuài-lo̍k ê thuànn-khòng-hu

世間的榮華富貴阮無希望
Sè-kan ê îng-huâ-hù-kùi gún bô hi-bāng

烏暗的空洞就是咱的家庭
Oo-àm ê khang-tōng tsiū sī lán ê ka-tîng

為著為著總是為著
Uī-tio̍h uī-tio̍h tsóng-sī uī-tio̍h

咱兩人光明彼日
Lán nn̄g lâng kong-bîng hit ji̍t

拍拚做工
Phah-piànn tsò-kang

會拍拚來做工
Ē phah-piànn lâi tsò-kang

也會閣來想
Iā ē koh lâi siūnn

也會閣來想
Iā ē koh lâi siūnn

