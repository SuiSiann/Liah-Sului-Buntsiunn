544 09.靈媒凱都力妮

#一路#，
#一路#, 

較緊咧啦，
khah kín --leh --lah, 

你較振作咧！
lí khah tsín-tsok --leh!

較有精神咧！ 
 Khah ū tsing-sîn --leh!




無法度啦！
Bô-huat-tōo --lah!

我的精神攏去予腹肚內的蝒蟲食了了矣啦。
 Guá ê tsing-sîn lóng khì hōo pak-tóo lāi ê bīn-thâng tsia̍h liáu-liáu --ah --lah.




小等咧！
Sió-tán --leh! 

小等咧！
Sió-tán --leh! 

彼个頭殼無毛足古錐的#弟弟#啊。
Hit ê thâu-khak bô moo tsiok kóo-tsui ê#弟弟# --ah.




你咧叫我喔？
Lí leh kiò guá --ooh?




無毋著，
Bô m̄-tio̍h,

就是你。
 tiō sī lí.

你這馬腹肚一定足枵的乎？
 Lí tsit-má pak-tóo it-tīng tsiok iau --ê --honnh?




嗯，
Mh, 

你欲提物件予我食喔？
 lí beh the̍h mi̍h-kiānn hōo guá tsia̍h --ooh?




才毋是咧。
Tsiah m̄ sī --leh.

啥物貨攏逃袂出我的法眼喔。
 Siánn-mih huè lóng tô bē tshut guá ê huat-gán --ooh.

毋管是過去、這馬，
 M̄-kuán sī kè-khì, tsit-má, 

或者是未來。
hi̍k-tsiá sī bī-lâi.




你是算命的喔？
Lí sī sǹg-miā--ê --ooh?




嗯哼哼，
Mh hngh hngh,

無毋著。
 bô m̄-tio̍h.

以前的我，
 Í-tsîng ê guá, 

確實只是一个算命的爾爾。
khak-si̍t tsí-sī tsi̍t ê sǹg-miā ê niā-niā.

而且，
 Lî-tshiánn,

是騙錢彼款的喔！
 sī phiàn tsînn hit khuán ê --ooh!




唅，
Hannh, 

共人騙錢的算命仙喔。
kā lâng phiàn tsînn ê sǹg-miā-sian --ooh.




嘻嘻嘻，
Hi hi hi,

猶毋過這馬乎！
 iáu-m̄-koh tsit-má --honnh! 

喂，
Ueh, 

你共我小等咧！
lí kā guá sió-tán --leh! 

你聽我講完！
Lí thiann guá kóng-uân!




喔喔！ 
Ooh ooh!




我看著矣！
Guá khuànn-tio̍h --ah!

我看著矣！
 Guá khuànn-tio̍h --ah!

我看著恁兜的厝邊山崎太太，
 Guá khuànn-tio̍h lín tau ê tshù-pinn San-kî thài-thài, 

伊送一盒紅豆仔麻糍予恁媽媽。
i sàng tsi̍t a̍p âng-tāu-á muâ-tsî hōo lín má-mah.




啥物！
Siánn-mi̍h!




猶毋過我共你講，
Iáu-m̄-koh guá kā lí kóng, 

你食袂著紅豆仔麻糍。
lí tsia̍h buē tio̍h âng-tāu-á muâ-tsî.




啊！
Ah!

欲哪會用得！
 Beh ná ē-īng-eh!




喂，
Ueh, 

你小等咧！
lí sió-tán --leh!




紅豆麻糍、紅豆麻糍、我一定欲食！
Âng-tāu muâ-tsî, âng-tāu muâ-tsî, guá it-tīng beh tsia̍h! 

紅豆麻糍小等咧喔！
Âng-tāu muâ-tsî sió-tán --leh --ooh!




啊，
Ah,  

#一路#！
#一路#!




阿姆，
A-ḿ, 

我敢會用得閣食一个？
guá kám ē-īng-eh koh tsia̍h tsi̍t ê?




德子啊！
Tik-tsú --ah! 

你哪會遮爾無禮貌啦！
Lí ná ē tsiah-nī bô lé-māu --lah!




哈哈哈，
Ha ha ha, 

無要緊啦，
bô iàu-kín --lah,

來啊，
 lâi --ah,

人送的，
 lâng sàng --ê,

足好食的喔，
 tsiok hó-tsia̍h --ê --ooh, 

聽講乎，
thiann-kóng --honnh,

最後一粒上好食呢，
 tsuè-āu tsi̍t lia̍p siōng hó-tsia̍h --neh, 

來啊。
lâi --ah.




啊！
Ah! 

小等咧！
Sió-tán --leh! 

共我的紅豆麻糍囥落來。
Kā guá ê âng-tāu muâ-tsî khǹg --lo̍h-lâi .

啊！
 Ah! 

共紅豆麻糍吐出來啦。
Kā âng-tāu muâ-tsî thòo --tshut-lâi --lah.




#一路#啊！
#一路# --ah!

你放手啦，
 Lí pàng-tshiú --lah, 

聽著無啦？
thiann--tio̍h --bô --lah?

#一路#啊！
 #一路# --ah!

哎唷，
 Aih-ioh,

恁兩个毋通按呢啦！
 lín nn̄g ê m̄ thang án-ne --lah!

#一路#啊！
 #一路# --ah!




啊！
 Ah!

足拍損的，
 Tsiok phah-sńg --ê,

阿肥，
 a-pûi, 

可惡啊。
khó-ònn --ah. 

我毋管啦！
Guá m̄-kuán --lah!

我欲食紅豆麻糍啦！
 Guá beh tsia̍h âng-tāu muâ-tsî --lah! 

共我放出去啦！
Kā guá pàng --tshut-khì --lah! 

我欲食紅豆麻糍啦！
Guá beh tsia̍h âng-tāu muâ-tsî --lah!




#一路#，
#一路#,

失禮啦！
 sit-lé --lah! 

麻糍無夠濟，
Muâ-tsî bô-kàu tsē, 

壽枝啊，
Siū-ki --ah,

拜託咧 共伊放出來啦。
 pài-thok --leh kā i pàng --tshut-lâi --lah.




絕對袂用得啦！
Tsua̍t-tùi bē-īng-eh --lah! 

這个囡仔愛好好仔共修理才會用得，
tsit ê gín-á ài hó-hó-á kā siu-lí tsiah ē-īng-eh, 

啊歹勢啦，
ah pháinn-sè --lah, 

食暗進前乎，
tsia̍h-àm tsìn-tsîng --honnh,

我欲共關咧遮，
 guá beh kā kuinn leh tsia,

阿毋過乎，
 ah m̄-koh --honnh, 

閣是仝款呢，
koh sī kāng-khuán --neh, 

一定足吵。
it-tīng tsiok tshá.




彼是無要緊啦！
He sī bô iàu-kín --lah!

猶毋過阮兜的倉庫予恁提來按呢生用，
 Iáu-m̄-koh gún tau ê tshng-khòo hōo lín the̍h lâi án-ne-senn īng,

#一路#乎，
 #一路# --honnh, 

伊一定會足怨嘆的啦。
i it-tīng ē tsiok uàn-thàn --ê --lah.




共我放出去啦！
Kā guá pàng --tshut-khì --lah! 

有聽著無？
Ū thiann--tio̍h --bô?

我欲出去啦！
 Guá beh tshut-khì --lah!




你看！
Lí khuànn! 

我講的無毋著乎？
Guá kóng --ê bô m̄-tio̍h --honnh?




我欲出去啦。
Guá beh tshut-khì --lah. 

你無聽著是無啊？
Lí bô thiann--tio̍h sī --bô --ah? 

無共我囥在眼內。
Bô kā guá khǹg tsāi gán-lāi.




這句話，
Tsit kù uē,

應該是我講的才著。
 ing-kai sī guá kóng --ê tsiah tio̍h.




啊！
Ah!




哪會按呢生啊，
Ná ē án-ne-senn --ah,

我想講共嚇驚一下就好矣，
 guá siūnn-kóng kā hennh-kiann --tsi̍t-ē tō hó --ah, 

哪會連內底的物件都落出來矣。
ná ē liân lāi-té ê mi̍h-kiānn to lak --tshut-lâi --ah.




原來你嘛是魔神仔啊喔！
Guân-lâi lí mā sī môo-sîn-á --ah --ooh!




啥款，
Siánn-khuán, 

我講的話足準的乎，
guá kóng ê uē tsiok tsún --ê --honnh,

你袂感覺講遮的能力足了不起的！
 lí bē kám-kak kóng tsia-ê lîng-li̍k tsiok liáu-put-khí --ê! 

我共你講喔，
Guá kā lí kóng --ooh, 

我在生進前乎，
guá tsāi-senn tsìn-tsîng --honnh, 

定定去予人告呢，
tiānn-tiānn khì hōo lâng kò --neh,

講我是一个騙錢的算命仙喔！
 kóng guá sī tsi̍t ê phiàn tsînn ê sǹg-miā-sian --ooh! 

猶毋過乎，
Iáu-m̄-koh --honnh,

毋知影到底發生啥物代誌呢，
 m̄ tsai-iánn tàu-té huat-sing siánn-mih tāi-tsì --neh,

我一死了後乎靈感就一直走出來喔，
 guá tsi̍t sí liáu-āu --honnh lîng-kám tō it-ti̍t tsáu --tshut-lâi --ooh, 

彼款能力已經超過算命的境界矣呢。
hit khuán lîng-li̍k í-king tshiau-kè sǹg-miā ê kíng-kài --ah  --neh.




你莫閣踅踅唸矣喔！
Lí mài koh se̍h-se̍h-liām --ah --ooh! 

我知影啦！
Guá tsai-iánn --lah! 

你一定是為著欲做仙，
Lí it-tīng sī ūi-tio̍h beh tsò-sian,

來叫我共你做這做彼著無，
 lâi kiò guá kā lí tsò tse tsò he tio̍h --bô, 

你毋免數想啦！
lí m̄ bián siàu-siūnn --lah!

我毋是恁這款魔神仔喝來喝去的細漢的。
Guá m̄ sī lín tsit khuán môo-sîn-á huah lâi huah khì ê sè-hàn --ê.




我共你講，
Guá kā lí kóng, 

我佮普通的魔神仔是無仝款的，
guá kah phóo-thong ê môo-sîn-á sī bô kāng-khuán ê, 

我是有特別的超能力的喔，
guá sī ū ti̍k-pia̍t ê tshiau-lîng-li̍k --ê --ooh,

你會當熟似我你應該感覺三生有幸。
 lí ē-tàng si̍k-sāi --guá lí ing-kai kám-kak sam-sing-iú-hīng.




我這馬是超級不幸毋才著。
Guá tsit-má sī tshiau-kip put-hīng m̄-tsiah tio̍h. 

去予人關佇咧遮袂當出去，
Khì hōo lâng kuainn tī-leh tsia bē-tàng tshut-khì, 

腹肚有夠枵的。
pak-tóo ū-kàu iau --ê.




你真緊就會予人放出去，
Lí tsin kín tiō ē hōo lâng pàng --tshut-khì, 

恁媽媽乎小等咧就會來講 「#一路#啊！
lín má-mah --honnh sió-tán --leh tō ē lâi kóng「#一路# --ah! 

你緊來食暗頓 喔，
Lí kín lâi tsia̍h àm-tǹg --ooh, 

啊有咧反省無唅？
ah ū leh huán-síng --bô --hannh? 

緊出來，
Kín tshut--lâi, 

今仔暗時欲食咖哩飯喔！」
kin-á àm-sî beh tsia̍h ka-lí pn̄g --ooh!」




哼，
Hngh, 

你根本就是烏白講嘛，
lí kun-pún tō sī oo-pe̍h kóng --mah, 

阮早就講好下昏暗欲食#漢堡#矣啦。
gún tsá tiō kóng hó e-hng-àm beh tsia̍h #漢堡# --ah --lah.




猶毋過毋知影為啥物就是咖哩飯。
Iáu-m̄-koh m̄ tsai-iánn uī siánn-mih tiō sī ka-lí pn̄g.




#一路#啊，
#一路# --ah, 

啊你有好好仔反省無唅？
ah lí ū hó-hó-á huán-síng --bô --hannh? 

啊好矣啦！
Ah hó --ah --lah!

緊出來乎！
 Kín tshut--lâi --honnh!

今仔日暗時乎欲食咖哩飯喔。
 Kin-á-ji̍t àm-sî --honnh beh tsia̍h ka-lí pn̄g --ooh!




下昏暗的菜內底乎，
E-hng-àm ê tshài lāi-té --honnh,

是無肉的咖哩飯喔，
 sī bô bah ê ka-lí pn̄g --ooh, 

然後你的盤仔內有三塊馬鈴薯，
liân-āu lí ê puânn-á lāi ū sann tè má-lîng-tsî, 

猶毋過足可憐的喔！
iáu-m̄-koh tsiok khó-liân --ê --ooh!

彼物件你攏食袂著呢！
 He mi̍h-kiānn lí lóng tsia̍h bē tio̍h  --neh!




恬恬！
Tiām-tiām! 

你這个愛講白賊的算命仙魔神仔。
Lí tsit ê ài kóng-pe̍h-tsha̍t ê sǹg-miā-sian môo-sîn-á.

#漢堡#、#漢堡#、#漢堡#啦！
 #漢堡#, #漢堡#, #漢堡# --lah!

你家己答應我講欲煮#漢堡#予我食的呢！
 Lí ka-kī tah-ìng guá kóng beh tsú #漢堡# hōo guá tsia̍h --ê  --neh!




哎唷，
Aih-ioh,

無法度啦！
 bô-huat-tōo --lah! 

就無拄好，
Tō bô tú-hó,

哪有法度。
 ná ū huat-tōo.

另工才煮予你食啦乎！
 Līng-kang tsiah tsú hōo lí tsia̍h --lah--honnh!

啊咖哩飯你嘛足愛食敢毋是？
 Ah ka-lí pn̄g lí mā tsiok ài tsia̍h kám m̄ sī?




好死心矣乎。
Hó sí-sim --ah --honnh.




你緊走啦！
Lí kín tsáu --lah! 

我無欲看著你啦！
Gúa bô beh khuànn-tio̍h lí --lah!




#一路#啊！
#一路# --ah! 

你敢袂傷過超過唅！
Lí kám bē siunn kuè tshiau-kuè --hannh! 

無照約束是阿母毋著無毋著 啦，
Bô tsiàu iok-sok sī a-bú m̄-tio̍h bô m̄-tio̍h --lah, 

猶毋過你按呢。
iáu-m̄-koh lí án-ne.




啊！
Ah! 

吵死矣啦！
Tshá--sí --ah --lah! 

啊人佇咧食飯，
Ah lâng tī-leh tsia̍h-pn̄g,

恁是咧吵啥貨啦！
 lín sī leh tshá siánn-huè --lah! 

查埔人莫囉嗦啦！
Tsa-poo-lâng mài lo-so --lah!

人就煮啥咱就食啥物。
 Lâng tō tsú siánn lán tō tsia̍h siánn-mi̍h.




老的啊！
Lāu--ê --ah! 

你聽我講啦！
Lí thiann guá kóng --lah! 

其實乎...。
Kî-si̍t --honnh....




啥物啊？
Siánn-mi̍h --ah?




歹勢啦！
Pháinn-sè --lah! 

啊就今仔日的咖哩，
Ah tō kin-á-ji̍t ê ka-lí, 

我一下無注意，
guá tsi̍t-ē bô tsù-ì,

袂記得囥肉入去啦！
 buē-kì-eh khǹg bah ji̍p-khì --lah!




啥物啊！
Siánn-mi̍h --ah!

你竟然無共肉囥落去咖哩內底，
 Lí kìng-liân bô kā bah khǹg lo̍h-khì ka-lí lāi-té, 

若按呢你共肉囥佇咧佗位啊！
nā án-ne lí kā bah khǹg tī-leh tó-ūi --ah! 

你講啊！
Lí kóng --ah! 

煞煞去啦，
Suah-suah-khì --lah,

無就按呢食就好矣啦！
 bô tō án-ne tsia̍h tiō hó --ah --lah!




按呢唷！
Án-ne --ioh!




嗯哼哼哼，
Mh hngh hngh hngh, 

無肉的咖哩飯喔。
bô bah ê ka-lí pn̄g --ooh.




#一路#來，
#一路# lâi, 

這你的。
tse lí ê.




一、兩、三、四，
Tsi̍t, nn̄g, sann, sì, 

有四塊馬鈴薯，
ū sì tè má-lîng-tsû, 

才毋是三塊咧！
tsiah m̄ sī sann tè --leh! 

佮你講的無仝款喔，
Kah lí kóng --ê bô kāng-khuán --ooh,

你講白賊！
 lí kóng-pe̍h-tsha̍t!




啊？
Ah?

哪會當按呢啊？
 Ná ē-tàng án-ne --ah?

#一路#有四塊馬鈴薯，
 #一路# ū sì tè má-lîng-tsû, 

我才兩塊爾爾呢！
guá tsiah nn̄g tè niā-niā --neh!

氣死矣！
 Khì--sí --ah!




啊！
Ah!

賰三塊爾爾！
 Tshun sann tè niā-niā! 

好啊！
Hó --ah!

緊還我喔！
 Kín hîng --guá --ooh!




好矣！
Hó --ah! 

好矣！
Hó --ah! 

莫拍矣啦！
Mài phah --ah --lah!

來啦！
 Lâi --lah! 

阿公予你啦！
A-kong hōo --lí --lah! 

莫閣拍矣啦！
Mài koh phah --ah --lah! 

唅！
Hannh!

來。
 Lâi.




四塊馬鈴薯。
Sì tè má-lîng-tsû.




阿爸，
A-pah, 

你袂用得按呢啦！
lí buē-īng-eh án-ne --lah!

你按呢會予人講無公平啦！
 Lí án-ne ē hōo lâng kóng bô kong-pînn --lah!




唅？
Hannh? 

按呢唷，
Án-ne --ioh, 

按呢哪會用得無公平。
án-ne ná ē-īng-eh bô kong-pînn.




三塊馬鈴薯，
Sann tè má-lîng-tsî, 

按怎，
án-tsuánn, 

驚著矣乎！
kiann--tio̍h --ah --honnh! 

我講甲遮爾仔準，
Guá kóng kah tsiah-nī-á tsún, 

你已經驚甲連話都講袂出來矣乎！
lí í-king kiann kah liân uē to kóng bē tshut--lâi --ah --honnh!




著！
Tio̍h! 

著！
Tio̍h! 

著！
Tio̍h! 

今仔人閣共我呵咾講我是全國第一優秀的木工呢！
Kin-á lâng koh kā guá o-ló kóng guá sī tsuân-kok tē-it iu-siù ê ba̍k-kang --neh!




喔，
Ooh, 

若按呢講起來，
nā án-ne kóng --khí-lâi, 

本田in兜攏起好矣諾？
Pún-tiân in tau lóng khí hó --ah --hio͘h?




干焦差一點點仔爾爾啦！
Kan-na tsha tsi̍t-tiám-tiám-á niā-niā --lah! 

親像我遮爾仔優秀的木工，
Tshan-tshiūnn guá tsiah-nī-á iu-siù ê ba̍k-kang, 

啊免兩三下就創好勢矣咧！
ah bián nn̄g sann ē tsiū tshòng hó-sè --ah --leh! 

啊人攏講我的技術真正是蓋厲害的喔。
Ah lâng lóng kóng guá ê ki-su̍t tsin-tsiànn sī kài lī-hāi --ê --ooh.




有夠拍損的呢。
Ū-kàu phah-sńg --ê --neh.

若是活咧有這款的能力乎，
nā-sī ua̍h leh ū tsit khuán ê lîng-li̍k --honnh, 

我毋知影會用得趁偌濟錢咧！
guá m̄ tsai-iánn ē-īng-eh thàn guā-tsē tsînn --leh!

攏會當看甲一清二楚呢，
 Lóng ē-tàng khuànn kah it-tshing-jī-tshó --neh,

足傷腦筋的。
 tsiok siong-náu-kun --ê.




莫閣講矣！
Mài koh kóng --ah! 

我無想欲閣聽矣啦！
Guá bô siūnn-beh koh thiann --ah --lah! 

較緊恬去。
Khah kín tiām --khì.




你這是啥物意思啊？
Lí tse sī siánn-mih ì-sù --ah?

罕得khún時仔爸心情遮爾好欲共恁講呢。
Hán-tit khún-sî-á pah sim-tsîng tsiah-nī hó beh kā lín kóng --neh.




是咧講啥唅？
Sī leh kóng siánn --hannh?

我予你免費欣賞我好驚人的超能力呢。
 Guá hōo lí bián-huì him-sióng guá hó kiann--lâng ê tshiau-lîng-li̍k --neh. 

我的收費是足貴的喔！
Guá ê siu-hùi sī tsiok kùi --ê --ooh!




一定是拄仔好的啦！
It-tīng sī tú-á-hó --ê --lah!

你根本就無遐爾𠢕嘛！
Lí kun-pún tō bô hiah-nī gâu --mah! 

莫假做你敢若真了不起仝款喔！
Mài ké-tsò lí kán-ná tsin liáu-put-khí kāng-khuán --ooh!




#一路#啊！
#一路# --ah!




#一路#啊！
#一路# --ah!




#一路#啊！
#一路# --ah! 

你足好膽的喔！
Lí tsiok hó-tánn --ê --ooh!

你敢知影是啥人予你有飯通食的？
 Lí kám tsai-iánn sī siánn-lâng hōo lí ū pn̄g thang tsia̍h --ê? 

你敢知影！ 
Lí kám tsai-iánn!




我的咖哩飯啦！
Guá ê ka-lí pn̄g --lah! 

緊咧啦！
Kín --leh --lah!

放我出去啦，
 Pàng guá tshut-khì --lah, 

我欲出去啦。
guá beh tshut-khì --lah.




老的啊，
Lāu --ê --ah,

你去共壽枝仔講啦，
lí khì kā Siū-ki-á kóng --lah,

叫伊莫定定共#一路#乎關咧咱兜倉庫內底啦！
kiò I mài tiānn-tiānn kā #一路# --honnh kuinn leh lán tau tshng-khòo lāi-té --lah!




哈哈，
Ha ha, 

規氣踮倉庫門頂喔掛一个門牌寫講乎「#花田一路#專用」啦！
kui-khì tiàm tshng-khòo mn̂g-tíng --ooh kuà tsi̍t ê mn̂g-pâi siá kóng --honnh “#花田一路# tsuan-iōng” --lah!




你喔。
Lí --ooh.




按怎？
Án-tsuánn? 

結果無食著乎。
Kiat-kó bô tsia̍h--tio̍h --honnh.




你莫囉嗦啦！
Lí mài lo-so --lah!

攏是你害的！
 Lóng sī lí hāi--ê! 

我無愛看著你！
Guá bô ài khuànn-tio̍h lí!

你去死啦！
 Lí khì sí --lah!




你的命運乎註定好好啦。
Lí ê miā-ūn --honnh tsù-tiānn hó-hó --lah. 

閣再講，
Koh-tsài kóng,

我已經早就死矣啊！
 guá í-king tsá tiō sí --ah --ah! 

嘻嘻嘻嘻嘻，
Hi hi hi hi hi, 

按怎，
án-tsuánn, 

欲佮我合作無啊？
beh kah guá ha̍p-tsok bô --ah?




予我講著矣乎。
Hōo guá kóng--tio̍h --ah --honnh.

你就是為著欲做仙，
lí tiō sī ūi-tio̍h beh tsò-sian,

毋才會專工來揣我，
 m̄-tsiah ē tsuan-kang lâi tshē --guá, 

愛我共你做這做彼，
ài guá kā lí tsò tse tsò he, 

無毋著乎！
bô m̄-tio̍h --honnh!




我毋是共你講過矣，
Guá m̄ sī kā lí kóng--kuè --ah, 

我佮普通的魔神仔無仝款，
guá kah phóo-thong ê môo-sîn-á bô kāng-khuán,

這關係著我是毋是愛落地獄，
 tse kuan-hē tio̍h guá sī m̄ sī ài lo̍h tē-ga̍k, 

你敢知唅？
lí kám tsai --hannh?




好啊！
Hó --ah! 

你應該啦！
Lí ing-kai --lah!

啥人叫你活佇咧世間的時陣，
 Siánn-lâng kiò lí ua̍h tī-leh sè-kan ê sî-tsūn,

做一个共人騙錢的算命仙，
tsò tsi̍t ê kā lâng phiàn tsînn ê sǹg-miā-sian, 

因為你做遐爾濟歹代誌，
in-ūi lí tsò hiah-nī tsē pháinn tāi-tsì, 

所以死去了後袂當做仙，
sóo-í sí--khì liáu-āu buē-tàng tsò-sian, 

愛去地獄。
ài khì tē-ga̍k.




你敢敢講你家己無做過歹代誌唅？
Lí kám kánn kóng lí ka-kī bô tsò-kuè pháinn tāi-tsì --hannh?

敢愛我共你講，
 Kám ài guá kā lí kóng,

到目前為止，
 kàu bo̍k-tsiân ûi-tsí, 

死佇你手頭的蟲佮田蛤仔到底有幾百隻？
sí tī lí tshiú-thâu ê thâng kah tshân-kap-á tàu-té ū kúi pah tsiah?

你佮我仝款，
 Lí kah guá kāng-khuán, 

咱兩个乎是仝款人啦！
lán nn̄g ê --honnh sī kāng-khuán lâng --lah! 

按呢你知影矣乎。
Án-ne lí tsai-iánn --ah --honnh.




#一路#，
#一路#,

咱兩个應該愛合作，
 lán nn̄g ê ing-kai ài ha̍p-tsok,

將遐的行毋知路的羊仔乎搝回正途才著啊。
 tsiong hia-ê kiânn m̄ tsai lōo ê iûnn-á --honnh khiú huê tsiànn-tôo tsiah tio̍h --ah.




猶毋過我這馬腹肚已經咧欲枵死矣，
Iáu-m̄-koh guá tsit-má pak-tóo í-king tih-beh iau--sí --ah, 

哪有法度去照顧羊仔啦！
ná ū huat-tōo khì tsiàu-kòo iûnn-á --lah!




我才貧惰管遐的羊仔是自盡的或者是肥死的，
Guá tsiah pîn-tuānn kuán hia--ê iûnn-á sī tsū-tsīn --ê hi̍k-tsiá sī pûi--sí --ê, 

閣按呢生落去，
koh án-ne-senn lo̍h-khì, 

我一定就愛落地獄矣！
guá it-tīng tiō ài lo̍h tē-ga̍k --ah! 

你毋通袂記得喔，
Lí m̄ thang bē-kì-eh --ooh, 

你愛枵甲明仔載早起喔，
lí ài iau kah bîn-á-tsài tsái-khí --ooh,

假使講你若佮我合作，
 ká-sú kóng lí nā kah guá ha̍p-tsok,

我就請你食物件，
 guá tō tshiánn lí tsia̍h mi̍h-kiānn, 

予你食甲飽為止，
hōo lí tsia̍h kah pá ûi-tsí,

假使講，
 ká-sú kóng,

你若想欲枵腹肚到明仔載早起，
 lí nā siūnn-beh iau pak-tóo kàu bîn-á-tsài tsái-khí,

按呢生嘛無要緊喔！
 án-ne-senn mā bô iàu-kín --ooh!

到底是欲選佗一項，
 Tàu-té sī beh suán tó tsi̍t hāng, 

你家己就愛想予清楚喔。
lí ka-kī tō ài siūnn hōo tshing-tshó --ooh.

啥款啊？
 Siánn-khuán --ah?




敢有影唅？
Kám ū-iánn --hannh?

你欲請我食物件喔？
 Lí beh tshiánn guá tsia̍h mi̍h-kiānn --ooh?




Mh，
Mh, 

#一路#，
#一路#,

你好，
 lí hó, 

我是#靈媒凱都力妮#。
guá sī #靈媒凱都力妮#.




哪會遮歹聽！
Ná ē tsiah pháinn-thiann! 

跤去踢著你喔？
Kha khì that-tio̍h lí --ooh?




是#靈媒凱都力妮#。
Sī #靈媒凱都力妮#.




啥物啊！
Siánn-mih --ah! 

我是#凱都力妮#的徒弟，
Guá sī #凱都力妮# ê tôo-tē, 

#力妮一路#，
#力妮一路#,

請多多指教。
 tshiánn to-to tsí-kàu.




拜託，
Pài-thok, 

我是愛教你幾遍你才會曉唅！
guá sī ài kà lí kúi piàn lí tsiah ē-hiáu --hannh! 

你是khōng-ku-lí諾啦，
Lí sī Khōng-ku-lí --hiooh --lah,

#靈媒凱都力妮#，
 #靈媒凱都力妮#, 

然後乎，
liân-āu --honnh,

你是#靈異一路#，
 lí sī #靈異一路#, 

按呢知無唅？ 
án-ne tsai --bô --hannh?




#靈醫#。
#靈醫#.




毋是啦！
M̄ sī --lah!

是#靈異#。
Sī #靈異#.




#靈異#。
#靈異#.




你聽予好，
Lí thiann hōo hó,

只要照我的話去做就好矣啦！
tsí-iàu tsiàu guá ê uē khì tsò tō hó --ah --lah!

真簡單喔。
Tsin kán-tan --ooh. 

按呢生就會當自由使用你的身軀。
Án-ne-senn tiō ē-tàng tsū-iû sú-iōng lí ê sin-khu.




才無你講的遐爾簡單咧，
Tsiah bô lí kóng --ê hiah-nī kán-tan --leh, 

我的腹肚喔這馬已經枵甲完全無氣力矣啦。
guá ê pak-tóo --ooh tsit-má í-king iau kah uân-tsuân bô khùi-la̍t --ah --lah.




我毋是答應你結束了後，
Guá m̄ sī tah-ìng lí kiat-sok liáu-āu, 

欲請你食好料的，
beh tshiánn lí tsia̍h hó-liāu --ê, 

你到底是愛我講幾遍，
lí tàu-té sī ài guá kóng kuí piàn, 

你才聽有唅！
lí tsiah thiann ū --hannh!




猶毋過，
Iáu-m̄-koh, 

我若是閣無食物件，
guá nā-sī koh bô tsia̍h mi̍h-kiānn,

一定會枵死的啦，
 it-tīng ē iau--sí --ê --lah, 

拜託咧，
pài-thok --leh, 

我足枵的呢。
guá tsiok iau --ê --neh.




你實在是有夠煩的呢。
Lí si̍t-tsāi sī ū-kàu huân --ê --neh.

#靈異一路#，
 #靈異一路#, 

這包予你啊。
tsit pau hōo lí --ah. 

我共你講這包內底是餅，
Guá kā lí kóng tsit pau lāi-té sī piánn, 

規氣乎你先提去止枵就著矣啦，
kui-khì --honnh lí sin the̍h-khì tsí-iau tiō tio̍h --ah --lah, 

猶毋過乎，
iáu-m̄-koh --honnh, 

這包餅，
tsit pau piánn, 

你聽予好喔！
lí thiann hōo hó --ooh! 

愛等甲你，
Ài tán kah lí, 

誠實、誠實、誠實忍袂牢的時陣，
tsiânn-si̍t, tsiânn-si̍t, tsiânn-si̍t jím bē tiâu ê sî-tsūn, 

最後一分鐘你才會用得食喔，
tsuè-āu tsi̍t hun-tsing lí tsiah ē-īng-eh tsia̍h --ooh, 

啊若無，
ah nā-bô, 

假使講猶未等到彼个時陣，
ká-sú kóng ah-bē tán kàu hit ê sî-tsūn, 

猶未到真正最後一分鐘的時陣，
ah-buē kàu tsin-tsiànn tsuè-āu tsi̍t hun-tsing ê sî-tsūn, 

你若共伊食落去。
lí nā kā i tsia̍h --loh-khì.




會按怎唅？
Ē án-nuá --hannh?




內底的餅會無去，
Lāi-té ê piánn ē bô--khì ,

突然間，
tu̍t-jiân-kan,

內面會變做你連食都毋想欲食的物件喔，
 lāi-té ē piàn-tsuè lí liân tsia̍h to bô siūnn-beh tsia̍h ê mi̍h-kiānn --ooh, 

按怎？
án-tsuánn?

你這馬敢欲共伊拍開來看覓？
 Lí tsit-má kám beh kā i phah-khui lâi khuànn-māi?




好啦！
Hó --lah! 

我閣小忍一下啦。
Guá koh sió lún --tsi̍t-ē --lah.

你好，
 Lí hó, 

我叫做#靈異一路#啦。
guá kiò-tsò #靈異一路# --lah.




我聽講#凱都力妮#死矣，
Guá thiann-kóng #凱都力妮# sí --ah,

我拄仔好足煩惱的呢，
 guá tú-á-hó tsiok huân-ló --ê  --neh, 

你來了拄仔好啦，
lí lâi liáu tú-á-hó --lah, 

#靈異一路#。
#靈異一路#. 

一个是足有錢的啦；
Tsi̍t ê sī tsiok ū-tsînn --ê --lah; 

一个是愛講白賊，
tsi̍t ê sī ài kóng-pe̍h-tsha̍t, 

一點仔攏袂當相信的查埔人；
tsi̍t-tiám-á lóng bē-tàng siong-sìn ê tsa-poo-lâng;

一个雖然袂曉講白賊會當相信，
 tsi̍t ê sui-liân bē-hiáu kóng-pe̍h-tsha̍t ē-tàng siong-sìn, 

猶毋過一點仔攏毋肯做代誌是散食的查埔人；
iáu-m̄-koh tsi̍t-tiám-á lóng m̄ khíng tsò tāi-tsì sī sàn-tsia̍h ê tsa-poo-lâng;

一个袂曉講白賊閣足骨力，
 tsi̍t ê bē-hiáu kóng-pe̍h-tsha̍t koh tsiok kut-la̍t,

生活真安定，
 sing-ua̍h tsin an-tīng, 

但是伊就是略略仔變態啦！
tān-sī i tiō sī lio̍h-lio̍h-á piàn-thài --lah,

#靈異一路#，
 #靈異一路#, 

這內面佗一位查埔人會當予我幸福啊？
tse lāi-bīn tó tsi̍t ūi tsa-poo-lâng ē-tàng hōo guá hīng-hok --ah?

騙錢的？
 Phiàn tsînn --ê?

猶毋過我照#凱都力妮#的話去做，
 Iáu-m̄-koh guá tsiàu #凱都力妮# ê uē khì tsò,

業績升甲第二名呢！
gia̍p-tsik sing kah tē-lī miâ --neh!




共伊講彼是無拄好的啊！
Kā i kóng he sī bô-tú-hó --ê --ah!




徙去南爿斡角的店，
Suá khì lâm pîng uat kak ê tiàm, 

閣穿會當共我紮來好運的黃色洋裝，
koh tshīng ē-tàng kā guá tsah lâi hó-ūn ê n̂g-sik iûnn-tsong,

目睭佮鼻仔攏去美容，
 ba̍k-tsiu kah phīnn-á lóng khì bí-iông,

你敢知影按呢生總開我袂少錢呢，
 lí kám tsai-iánn án-ne-senn tsóng khai guá bē tsió tsînn --neh, 

這攏是因為伊講按呢生做會當得著幸福。
tse lóng sī in-ūi i kóng án-ne-senn tsò ē-tàng tit-tio̍h hīng-hok.




你從來就毋捌予人得著幸福，
Lí tsiông-lâi tiō m̄ bat hōo lâng tit-tio̍h hīng-hok, 

哪有可能，
ná ū khó-lîng, 

你家己會當得著幸福咧！
lí ka-kī ē-tàng tit-tio̍h hīng-hok --leh!

你趕緊轉去庄跤好好仔𤆬囡仔，
Lí kuánn-kín tńg--khì tsng-kha hó-hó-á tshuā gín-á, 

你的囡仔無定著會共你講按怎會當得著幸福喔。
lí ê gín-á bô-tiānn-tio̍h ē kā lí kóng án-tsuánn ē-tàng tit-tio̍h hīng-hok --ooh.




喂，
Ueh,

拄才的姊姊是行毋知影路的羊仔是無？
 tú-tsiah ê tse--tseh sī kiânn m̄ tsai-iánn lōo ê iûnn-á sī --bô?




無毋著啊！
Bô m̄-tio̍h --ah!




因為去予你騙去毋才會行毋知影路。
In-ūi khì hōo lí phiàn--khì m̄ tsiah ē kiânn m̄ tsai-iánn lōo.




莫按呢講啦。
Mài án-ne kóng --lah. 

猶毋過就算講我無騙伊，
Iáu-m̄-koh tō sǹg kóng guá bô phiàn --i, 

伊嘛會去予別人騙啊。
i mā ē khì hōo pa̍t-lâng phiàn --ah. 

像伊彼款人乎！
Tshiūnn i hit khuán lâng --honnh!




啊，
Ah, 

若按呢猶毋知影路的羊仔閣有幾隻唅？
nā án-ne iáu m̄ tsai-iánn lōo ê iûnn-á koh ū kúi tsiah --hannh?




你有夠吵的呢！
Lí ū-kàu tshá --ê --neh!

猶閣賰一个啦。
Ah-koh tshun tsi̍t ê --lah.




一个喔。
Tsi̍t ê --ooh.




無毋著。
Bô m̄-tio̍h.

其他的乎攏無啥物影響啦，
Kî-thann --ê --honnh lóng bô siánn-mi̍h íng-hióng --lah,

in若受過教示乎就學乖矣，
 in nā siū-kuè kà-sī --honnh tiō o̍h kuai --ah,

並無行毋知路啊！
 pīng bô kiânn m̄ tsai lōo --ah!




猶閣賰一个喔。
Iáu-koh tshun tsi̍t ê --ooh. 

愛閣忍耐一下，
Ài koh lím-nāi --tsi̍t-ē,

猶未到上尾一分鐘。
 iáu-bē kàu siōng bé tsi̍t hun-tsing.




哎唷，
Aih-ioh, 

啊聽你按呢講，
ah thiann lí án-ne kóng,

#靈異一路#啊，
 #靈異一路# --ah, 

按呢阮兜的囡仔，
án-ne gún tau ê gín-á, 

按呢落去是絕對無機會去考著大學，
án-ne lo̍h-khì sī tsua̍t-tùi bô ki-huē khì khó-tio̍h tāi-ha̍k,

你是毋是這个意思？
 lí sī m̄ sī tsit ê ì-sù?




嗯。
Mh .




你講遐的方位無好，
Lí kóng hia ê hong-uī bô hó, 

我都已經改好勢矣，
guá to í-king kái hó-sè --ah, 

而且我閣加入流水，
lî-tshiánn guá koh ka-ji̍p liû-tsúi, 

為著欲化解水子的咒讖，
ūi-tio̍h beh huà-kái tsúi-tsú ê tsiù-tshàm, 

除了算命費用，
tû-liáu sǹg-miā huì-iōng, 

我毋知已經開偌濟錢去矣！
guá m̄ tsai í-king khai guā-tsē tsînn khì --ah!




攏已經二十歲矣！
Lóng í-king lī-tsa̍p huè --ah! 

猶閣毋趕緊離開恁媽媽的身軀邊，
Iáu-koh m̄ kuánn-kín lī-khui lín má-mah ê sin-khu-pinn, 

靠家己的力量骨力趁錢。
khò ka-kī ê li̍k-liōng kut-la̍t thàn-tsînn.




你這个賊仔！
Lí tsit ê tsha̍t-á!

共錢還我啦你啦！
 Kā tsînn hîng --guá --lah lí --lah!




Haih！
Haih! 

好得佳哉，
Hó tit ka-tsài, 

你干焦受一點仔傷爾爾呢。
lí kan-na siū tsi̍t-tiám-á siong niā-niā --neh.

按呢生我就毋免落阿鼻地獄矣，
Án-ne-senn guá tiō m̄ bián lo̍h a-pî tē-ga̍k --ah, 

而且乎你嘛會當食著好料的喔！
lî-tshiánn --honnh lí mā ē-tàng tsia̍h-tio̍h hó-liāu --ê --ooh! 

行毋知路的羊仔攏搝回正途矣喔，
Kiânn m̄ tsai lōo ê iûnn-á lóng khiú huê tsiànn-tôo --ah --ooh,

哇，
 uah, 

一舉三得呢！
it kí sam tit --neh! 




若按呢in逐家攏會有好的結果矣是無？
Nā án-ne in ta̍k-ke lóng ē ū hó ê kiat-kó --ah sī --bô?




哎啊！
Aih-ah!

佮我啥物底代唅，
 Kah guá siánn-mih tī-tāi --hannh, 

這款代誌就愛看伊個人的造化，
tsit khuán tāi-tsì tiō ài khuànn i kò-jîn ê tsō-huà, 

已經毋是我的責任矣喔！
í-king m̄ sī guá ê tsik-jīm --ah --ooh!

這我管袂著矣 啦！
 Tse guá kuán buē tio̍h --ah --lah! 

若按呢#靈異一路#，
Nā án-ne #靈異一路#, 

辛苦你矣喔。
sin-khóo --lí --ah --ooh. 

咱真緊就會閣再見面的啦！
Lán tsin kín tiō ē koh-tsài kìnn-bīn --ê --lah!




喂，
Ueh, 

小等咧啦！
sió-tán --leh --lah!

你毋是欲請我食好料的？
 Lí m̄ sī beh tshiánn guá tsia̍h hó-liāu --ê?




等你行毋知路轉去到厝的時陣，
Tán lí kiânn m̄ tsai lōo tńg-khì kàu tshù ê sî-tsūn, 

逐家攏足歡喜的，
ta̍k-ke lóng tsiok huann-hí --ê, 

你就有好料通食喔！
lí tō ū hó-liāu thang tsia̍h --ooh!




阿母，
A-bú,

你做遮濟#漢堡#是欲創啥？
 lí tsò tsiah tsē #漢堡# sī beh tshòng siánn?




啊就恁阿爸去揣#一路#啦，
Ah tō lín a-pah khì tshē #一路# --lah,

我無法度戇戇坐踮遐一直等，
 guá bô-huat-tōo gōng-gōng tsē tiàm hia it-ti̍t tán,

而且#一路#攏猶未食飯，
 lî-tshiánn #一路# lóng iáu-bē tsia̍h-pn̄g, 

腹肚一定足枵的。
pak-tóo it-tīng tsiok iau --ê.

誠可憐喔，
 Tsiânn khó-liân --ooh, 

啊嘛毋知走佗去矣？
ah mā m̄ tsai tsáu tó khì --ah?




閣講啥物，
Koh kóng siánn-mi̍h, 

明仔載早起攏無愛予伊食物件，
bîn-á-tsài tsái-khí lóng bô ài hōo i tsia̍h mi̍h-kiānn, 

結果伊一拍毋見，
kiat-kó I tsi̍t phah-m̄-kiàn, 

你就變按呢，
lí tō piàn án-ne, 

#一路#足奸巧的！
#一路# tsiok kan-khiáu --ê!




無法度矣啦，
Bô-huat-tōo --ah --lah,

我這馬大腸告小腸已經枵甲強欲死去矣啦，
 guá tsit-má tuā-tn̂g kò sió-tn̂g í-king iau kah kiōng-beh sí--khì --ah --lah, 

應該會用得食才著 啦！
ing-kai ē-īng-eh tsia̍h tsiah tio̍h --lah!

啊，
 Ah, 

狗屎，
káu-sái,

想袂到，
 siūnn bē kàu,

這馬猶毋是上尾一分鐘。
 tsit-má iáu m̄ sī siōng bé tsi̍t hun-tsing.




#一路#喔、#一路#喂、#一路#啊、#一路#，
#一路# --ooh, #一路# --ueh,  #一路# --ah,#一路#, 

你佇佗位？
lí tī tó-ūi?

