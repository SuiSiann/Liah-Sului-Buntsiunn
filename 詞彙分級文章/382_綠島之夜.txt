382 綠島之夜

綠島之夜
Li̍k-tó tsi iā      


     

月光暝踮在樹跤
Ge̍h-kng mî tiàm tsāi tshiū-kha

逐家快樂來唸歌
Ta̍k-ke khuài-lo̍k lâi liām kua

唱出著甘蜜歌聲
Tshiùnn tshut tio̍h kam-bi̍t kua-siann

予人心歡喜唷
Hōo lâng sim huann-hí --ioh

烏烏的長長頭毛
Oo-oo ê tn̂g-tn̂g thâu-mn̂g

可愛的姑娘
Khó-ài ê koo-niû

可愛的姑娘唷
Khó-ài ê koo-niû --ioh

愛人你今夜這時
Ài-jîn lí kim-iā tsit sî

到底睏猶未睏
Tàu-té khùn iá-buē khùn

靜靜的海邊景緻
Tsīng-tsīng ê hái-pinn kíng-tì

予人心稀微唷
hōo lâng sim hi-bî --ioh

南風若吹來暗暝
Lâm-hong nā tshue lâi àm-mî

實在睏袂去
si̍t-tsāi khùn buē khì

實在睏袂去唷
si̍t-tsāi khùn buē khì --ioh

鄉村的迎神祭典
Hiong-tshun ê ngiâ-sîn tsè-tián 

七日又閣有七夜
tshit ji̍t iū koh ū tshit iā

逐家來海邊跳舞
ta̍k-ke lâi hái-pinn thiàu-bú 

月光的暗暝唷
ge̍h-kng ê àm-mî --ioh

伴樂聲一隻一隻
Phuānn ga̍k siann tsi̍t tsiah tsi̍t tsiah

船隻欲出去
Tsûn-tsiah beh tshut-khì

船隻欲出去唷
Tsûn-tsiah beh tshut-khì --ioh

我送你一對手指
Guá sàng lí tsi̍t tùi tshiú-tsí

當做訂婚的送品
Tòng-tsò tīng-hun ê sàng phín

咱兩人愛情無變
Lán nn̄g lâng ài-tsîng bô piàn

做著好伴侶唷
tsò tio̍h hó phuānn-lí --ioh

永遠是一个心肝
Íng-uán sī tsi̍t ê sim-kuann

心愛的姑娘
Sim-ài ê koo-niû

心愛的姑娘唷
Sim-ài ê koo-niû --ioh

