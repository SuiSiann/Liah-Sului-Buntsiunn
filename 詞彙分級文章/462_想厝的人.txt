462 想厝的人

想厝的人
Siūnn tshù ê lâng




啊 親像咧叫我的
Ah tshin-tshiūnn teh kiò guá --ê

放棄爸母予伊的名
Hòng-khì pē-bú hōo i ê miâ

甘願放蕩予人叫浪子啊
Kam-guān hòng-tōng hōo lâng kiò lōng-tsú --ah

義氣輸贏為情賭命
Gī-khì su-iânn uī tsîng tóo miā

落魄揣無朋友的影跡
Lo̍k-phik tshuē bô pîng-iú ê iánn-tsiah

想厝的人
Siūnn tshù ê lâng

心酸軟疼
Sim-sng nńg thiànn

目箍澹澹
Ba̍k-khoo tâm-tâm

無一暝焦
Bô tsi̍t mî ta

拜託故鄉的月娘
Pài-thok kòo-hiong ê gue̍h-niû

照光回鄉的路線
Tsiò kng huê hiong ê lōo-suànn

提醒迷失的
Thê-tshínn bê-sit ê

異鄉的浪子啊
Ī-hiong ê lōng-tsú --ah

烏暗的路照常行
Oo-àm ê lōo tsiàu-siông kiânn

人在江湖予人叫浪子啊
Lîn tsāi kang-ôo hōo lâng kiò lōng-tsú --ah

爸母操煩愛人牽掛
Pē-bú tshau-huân ài-jîn khan-kuà

這款日子永遠袂快活
Tsit khuán ji̍t-tsí íng-uán buē khuìnn-ua̍h

