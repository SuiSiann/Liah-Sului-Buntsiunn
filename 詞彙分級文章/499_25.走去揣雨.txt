499 25.走去揣雨

走去揣雨
Tsáu khì tshuē hōo




袂振動。
Buē tín-tāng.

一四界攏揣無水。啊哈哈哈。
Tsi̍t-sì-kuè lóng tshuē bô tsuí.Ah ha ha ha.

啊！皮膚攏變甲焦脯脯矣啦。
Ah! Phê-hu lóng piàn kah ta-póo-póo --ah --lah.

大杯的滾水閣來一杯。
Tuā pue ê kún-tsuí koh lâi tsi̍t pue.

逐家攏熱甲規身軀軟膏膏。
Ta̍k-ke lóng jua̍h kah kui-sin-khu nńg-kô-kô.

為啥物就是毋落雨咧。
Uī siánn-mi̍h tō sī m̄ lo̍h-hōo --leh.

苦瓜鳥，你好。
Khóo-kue-tsiáu, lí hó.

毋著啦，我是娘仔瓜鳥。
M̄-tio̍h --lah, guá sī Niû-á-kue-tsiáu.

啊！毋過你皺襞襞。
Ah! M̄-koh lí liâu-phué-phué.

水份攏曝焦去矣，我就變做這款形。
Tsuí-hūn lóng pha̍k-ta --khì --ah, guá tiō piàn-tsò tsit khuán hîng.

按呢苦瓜鳥這馬一定變甲閣較皺襞襞囉？
Án-ne Khóo-kue-tsiáu tsit-má it-tīng piàn kah koh-khah jiâu-phé-phé --looh?

毋知影敢會就會按呢一直毋落雨咧？
M̄ tsai-iánn kám ē tiō ē án-ne it-ti̍t m̄ lo̍h-hōo --leh?

彼是袂用得喔。欲按怎做才會落雨咧？
He sī bē-īng-tsit --ooh. Beh án-tsuánn tsò tsiah ē lo̍h-hōo --leh?

馬鈴薯狗，你欲去佗位？
Má-lîng-tsî-káu, lí beh khì tó-uī?

我嘛毋知影。
Guá mā m̄ tsai-iánn. 

你欲𤆬我去佗位咧？
Lí beh tshuā guá khì tó-uī --leh? 

是雲呢，
Sī hûn --neh, 

掠準共這片雲𤆬轉去菜蔬村，
lia̍h-tsún kā tsit phìnn hûn tshuā tńg-khì Tshài-se-tshuan,

雲先生，
hûn --sian-sinn, 

你綴我鬥陣轉去菜蔬村，
lí tuè guá tàu-tīn tńg-khì Tshài-se-tshuan, 

予阮的庄頭落雨，
hōo gún ê tsng-thâu lo̍h-hōo, 

好無？
hó --bô? 

猶是袂用得。
Ah sī bē-īng-tsit. 

你敢若嘛有淡薄仔細。
Lí kánn-ná mā ū tām-po̍h-á sè. 

啊！救命咧喔。
Ah! Kiù-miā --leh --ooh.

會振動矣。
Ē tín-tāng --ah.

是媠媠媠的水。
Sī suí-suí-suí ê tsuí. 

這是，落雨矣。馬鈴薯狗，你無要緊乎？
Tse sī, lo̍h-hōo --ah. Má-lîng-tsî-káu, lí bô iàu-kín --honnh?

番薯刺蝟，
Han-tsî-tshì-uī,

逐家攏恢復體力矣。
ta̍k-ke lóng hue-ho̍k thé-la̍t --ah.

這場雨是馬鈴薯狗你𤆬來的，是無？
Tsit tiûnn hōo sī Má-lîng-tsî-káu lí tshuā--lâi --ê, sī --bô？

毋是，是我予彼片雲一路逐轉來爾爾。
M̄ sī, sī guá hōo hit phìnn hûn tsi̍t-lōo jiok--tńg-lâi niā-niā. 

啊！
Ah?

閣是按怎啦？
Koh sī án-tsuánn --lah?

這聲敢若變成做大水矣。
Tsit-siann kánn-ná piàn-sîng tsò-tuā-tsuí --ah.

神明會成人，嘛會敗人。
Sîn-bîng ē tshiânn --lâng, mā ē pāi --lâng.

