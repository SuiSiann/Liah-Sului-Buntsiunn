493 19.菜蔬灣的怪物（上集）

菜蔬灣的怪物(一)
Tshài-se-uan ê kuài-bu̍t (it)




你愛加油喔！番薯刺蝟。
Lí ài ka-iû --ooh! Han-tsî-tshì-uī.

好！拄才彼是啥物？
Hó!  Tú-tsiah he sī siánn-mi̍h?

你講啥物？
Lí kóng siánn-mi̍h?

敢若有一个大大大的物件飛過去的形。
Kán-ná ū tsi̍t ê tuā-tuā-tuā ê mi̍h-kiānn pue --kuè-khì ê hîng.

昨昏的暴風雨足厲害的。
Tsa-hng ê pō-hong-ú tsiok lī-hāi--ê.

誠實足恐怖的。
Tsiânn-si̍t tsiok khióng-pòo--ê.

啊！
Ah! 

這馬閣想起來就感覺足恐怖。
Tsit-má koh siūnn --khí-lâi tō kám-kak tsiok  khióng-pòo.

毋是啦！彼个彼个。
M̄ sī --lah! Hit ê hit ê.

啊！有怪物。
Ah! Ū kuài-bu̍t.

啥物？
Siánn-mi̍h? 

按怎啦？
Án tsuánn --lah? 

誠實咧，是怪物。
Tsiânn-si̍t --leh, sī kuài-bu̍t.

感覺足討厭的。
Kám-kak tsiok thó-ià--ê.

喂，你是啥人？啊？無路用，這聲欲按怎？
Ueh, lí sī siánn-lâng? Ah? Bô-lōo-īng, tsit-siann beh án-tsuánn?

荷仁豆雞仔囝講欲過去確定看伊究竟是啥物。
Ho-lîn-tāu-ke-á-kiánn kóng beh kuè-khì khak-tīng khuànn i kiù-kìng sī siánn-mi̍h.

啊，嘛袂用得。
Ah, mā bē-īng-tsit.

好，我來去看覓。
Hó, guá lâi-khì khuànn-māi.

芋仔山豬，按怎咧？
Ōo-á-suann-ti, án-tsuánn --leh?

你無代誌乎？
Lí bô tāi-tsì --honnh?

我的跤予人掠牢咧，
Guá ê kha hōo lâng lia̍h tiâu --leh, 

敢若欲沉落去的形，
kán-ná beh tîm--lo̍h-khì ê hîng, 

這隻怪物足恐怖的，
tsit tsiah kuài-bu̍t tsiok khióng-pòo--ê, 

我來走矣。
guá lâi tsáu --ah.

我足驚的，馬鈴薯狗。
Guá tsiok kiann--ê, Má-lîng-tsî-káu.

嗯，彼个物件若準走來咱菜蔬村。
Mh, hit ê mi̍h-kiānn nā-tsún tsáu lâi lán Tshài-se-tshuan.

番薯刺蝟，你無要緊乎？
Han-tsî-tshì-uī, lí bô iàu-kín --honnh?

馬鈴薯狗。
Má-lîng-tsî-káu .

番薯刺蝟。
Han-tsî-tshì-uī.

我一直攏佇遮。
Guá it-ti̍t lóng tī tsia.

馬鈴薯狗，咱閣過去共問一擺看覓咧，去問伊到底來遮創啥。
Má-lîng-tsî-káu, lán koh kuè-khì kā mn̄g tsi̍t pái khuànn-māi --leh, khì mn̄g i tàu-té lâi tsia tshòng siánn.

若無咱袂當安心仔蹛落去。
Nā bô lán bē-tàng an-sim-á tuà--lo̍h-khì.

嗯，講的有理。
Mh, kóng--ê ū-lí.

你愛細膩。
Lí ài sè-jī.

就欲到矣。
Tō beh kàu --ah.

哎唷！怪物受氣矣。
Aih-ioh! Kuài-bu̍t siū-khì --ah.

