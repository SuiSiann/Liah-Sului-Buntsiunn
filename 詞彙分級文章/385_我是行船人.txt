385 我是行船人

我是行船人
Guá sī kiânn-tsûn-lâng


          

紅色的燈火點在船頂時，
Âng-sik ê ting-hué tiám tsāi tsûn-tíng sî,

懷念的街市夜色就欲來，
huâi-liām ê ke-tshī iā-sik tsiū beh lâi,

今夜欲離開再會啦！
kim-iā beh lī-khui tsài-huē --lah!

再會，
Tsài-huē,

吹落來吹落吹落可憐的花蕊，
tshue--lo̍h-lâi tshue-lo̍h tshue-lo̍h khó-liân ê hue-lúi,

吹落可愛的你的肩頭，
tshue-lo̍h khó-ài ê lí ê king-thâu, 

離別的今夜。
lī-pia̍t ê kim-iā.

月娘照出來港邊的小山，
ge̍h-niû tsiò tshut-lâi káng-pinn ê sió suann,

今日只有留你我戀愛夢，
kim-ji̍t tsí-ū lâu lí guá luân-ài bāng,

今夜欲離開再會啦！
kim-iā beh lī-khui tsài-huē --lah!

再會，聽起著聽起聽起離別的鑼聲，
Tsài-huē, thiann-khí-tio̍h  thiann-khí  thiann-khí lî-pia̍t ê lô siann,

請你忍耐的等我回來，
tshiánn lí jím-nāi ê tán guá huê-lâi,

我就是海燕。
guá tsiū sī hái-iàn.

船影若離開初戀的港口，
Tsûn iánn nā lī-khui tshoo-luân ê káng-kháu,

留著白茫茫船煙也悲哀，
lâu-tio̍h pe̍h-bông-bông tsûn ian iā pi-ai, 

期望你平安再會啦！
kî-bāng lí pîng-an tsài-huē --lah!

再會，流落來流落流落純情的目屎，
Tsài-huē, lâu lo̍h-lâi lâu-lo̍h lâu-lo̍h sûn-tsîng ê ba̍k-sái,

何時再相會何時相會，
hô-sî tsài siong-huē hô-sî siong-huē,

你我的運命。
lí guá ê ūn-miā.

