460 無人熟似

無人熟似
Bô lâng si̍k-sāi




你敢有聽著落雨聲
lí kám ū thiann-tio̍h lo̍h-hōo-siann

親像是別人咧笑我
Tshin-tshiūnn sī pa̍t-lâng teh tshiò guá

朋友的感情看甲遮爾重
Pîng-iú ê kám-tsîng khuànn kah tsiah-nī tāng

心愛的人佮你相仝
Sim-ài ê lâng kah lí sio-kāng

哪會到這馬才知影
Ná ē kàu tsit-má tsiah tsai-iánn

原來恁行甲遮爾倚
Guân-lâi lín kiânn kah tsiah-nī uá

朋友的感情煞來予人戲弄
Pîng-iú ê kám-tsîng suah lâi hōo lâng hì-lāng

失望的心情無地放
Sit-bōng ê sim-tsîng bô tè pàng

閃爍的目箍內咧講白賊
Siám-sih ê ba̍k-khoo-lāi teh kóng-pe̍h-tsha̍t

予我心肝頭是疼規工
Hōo guá sim-kuann-thâu sī thiànn kui kang

毋忍心來拆破你欺騙的話
M̄ jím-sim lâi thiah-phuà lí khi-phiàn ê uē

莫閣講遐爾濟
Mài koh kóng hiah-nī tsuē

揣一个無人熟似生份的所在
Tshuē tsi̍t ê bô lâng si̍k-sāi tshinn-hūn ê sóo-tsāi 

燒酒一杯兩杯三杯
Sio-tsiú tsi̍t pue nn̄g pue sann pue

當做是笑詼
Tòng-tsuè sī tshiò-khue

無聊的祝福
Bô-liâu ê tsiok-hok 

這馬我無想欲講
Tsit-má guá bô siūnn-beh kóng

只想欲離開in兩个
Tsí siūnn-beh lī-khui in nn̄g ê

揣一个無人熟似遠遠的所在
Tshuē tsi̍t ê bô lâng si̍k-sāi hn̄g-hn̄g ê sóo-tsāi

睏予一暝兩暝三暝
Khùn hōo tsi̍t mî nn̄g mî sann mî

醒來自由飛
Tshínn--lâi tsū-iû pue

對in來祝福
Tuì in lâi tsiok-hok

踏著輕鬆的跤步
Ta̍h tio̍h khin-sang ê kha-pōo

心所愛的人再會
Sim sóo ài ê lâng tsài-huē

