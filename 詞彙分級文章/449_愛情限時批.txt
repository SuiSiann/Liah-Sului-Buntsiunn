449 愛情限時批

愛情限時批
Ài-tsîng hān-sî phue




欲按怎對你講出心內話
Beh án-tsuánn tuì lí kóng tshut sim-lāi uē

想了規暝
Siūnn liáu kui mî

較想嘛歹勢
Khah siūnn mā pháinn-sè

看著你我就完全袂講話
Khuànn-tio̍h lí guá tiō uân-tsuân bē kóng-uē

只好頭犁犁
Tsí-hó thâu lê-lê

欲按怎對你講出心內話
Beh án-tsuánn tuì lí kóng tshut sim-lāi uē

講我每日較想嘛你一个
Kóng guá muí-ji̍t khah siūnn mā lí tsi̍t ê

心情親像春天的風咧吹
Sim-tsîng tshin-tshiūnn tshun-thinn ê hong teh tshue

只好寫著一張愛情的限時批
Tsí-hó siá tio̍h tsi̍t tiunn ài-tsîng ê hān-sî phue

啊 批紙才會完全來表達我的意愛
Ah phue-tsuá tsiah ē uân-tsuân lâi piáu-ta̍t guá ê ì-ài

你的溫柔 你的可愛
Lí ê un-jiû lí ê khó-ài

你的美麗 你的風采
Lí ê bí-lē lí ê hong-tshái

予我墜落你無邊的情海
Hōo guá tuī-lo̍h lí bô-pinn ê tsîng-hái

