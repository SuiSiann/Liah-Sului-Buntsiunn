434 粉紅色的腰帶

粉紅色的腰帶
Hún-âng-sik ê io-tuà




為啥物我又是唱出這條歌
Uī siánn-mi̍h guá iū sī tshiùnn-tshut tsit tiâu kua

為啥物伊只是愛聽這條歌
Uī siánn-mi̍h i tsí-sī ài thiann tsit tiâu kua

何必問我佇咧哭按怎
Hô-pit būn guá tī-leh khàu án-tsuánn

總是哭出來心情較快活
Tsóng-sī khàu tshut-lâi sim-tsîng khah khuìnn-ua̍h

粉紅色的腰帶
Hún-âng-sik ê io-tuà

Hah哪通戲弄我
Hah ná thang hì-lāng guá

為啥物我又是一蕊薔薇花
Uī siánn-mi̍h guá iū sī tsi̍t luí tshiûnn-bî hua

為啥物伊只是討厭薔薇花
Uī siánn-mi̍h i tsí-sī thó-ià tshiûnn-bî hua

何必問我佇咧氣按怎
Hô-pit mn̄g guá tī-leh khì án-tsuánn	

總是氣出來心情較快活
Tsóng-sī khì tshut-lâi sim-tsîng khah khuìnn-ua̍h

粉紅色的腰帶
Hún-âng-sik ê io-tuà

Hah體貼我孤單
Hah thé-thiap guá koo-tuann

為啥物我又是這種的生活
Uī siánn-mi̍h guá iū sī tsit tsióng ê sing-ua̍h

為啥物伊只是彼種的生活
Uī siánn-mi̍h i tsí-sī hit tsióng ê sing-ua̍h

何必問我佇咧笑按怎
Hô-pit mn̄g guá tī-leh tshiò án-tsuánn

總是笑出來心情較快活
Tsóng-sī tshiò tshut-lâi sim-tsîng khah khuìnn-ua̍h

粉紅色的腰帶
Hún-âng-sik ê io-tuà

Hah體貼我孤單
Hah thé-thiap guá koo-tuann

