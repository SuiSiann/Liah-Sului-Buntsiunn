631 《阿公是討海人：澎湖縣國民小學本土語言閩南語教材 學生手冊‧一上》

你佮我 
Lí kah guá




阿男：「阿公！你欲去佗位？」
A-lâm: “A-kong! Lí beh khì tó-uī?”




阿公：「我欲去菜宅。」
A-kong: “Guá beh khì tshài-the̍h.”




阿男：「你去菜宅創啥物？」
A-lâm: “Lí khì tshài-the̍h tshòng siánn-mih?”




阿公：「我欲來行行看看咧。」
A-kong: “Guá beh lâi kiânn-kiânn khuànn-khuànn--leh.”




阿公是討海人 
A-kong sī thó-hái-lâng




阿公是討海人
A-kong sī thó-hái-lâng




阿媽是作穡人
A-má sī tsoh-sit-lâng




阿爸是老師
A-pah sī lāu-su




阿母是護士
A-bú sī hōo-sū




坐船真趣味 
Tsē tsûn tsin tshù-bī




阿姨坐飛機轉來澎湖
A-î tsē hue-ki tńg--lâi Phînn-ôo




阮坐船去吉貝𨑨迌
Guán tsē tsûn khì Ka-puà tshit-thô




坐船真趣味
Tsē tsûn tsin tshù-bī




阿姨足歡喜
A-î tsiok huann-hí




去菜市買菜 
Khì tshài-tshī bé tshài




阿男：「阿母你去菜市買啥物？」
A-lâm: “A-bú lí khì tshài-tshī bé siánn-mih?”




阿母：「我買三尾魚佮兩條菜瓜。」
A-bú: “Guá bé sann bué hî kah nn̄g tiâu tshài-kue.”




阿男：「哇！這是啥物？」
A-lâm : “Uah! Tse sī siánn-mih?”




阿母：「這把是頭家送的蔥。」
A-bú: “Tsit pé sī thâu-ke sàng ê tshang.”




穿衫褲 
Tshīng sann-khòo




熱天日頭大，
Jua̍h-thinn ji̍t-thâu tuā,




短衫短褲定定換；
té sann té khòo tiānn-tiānn uānn;




寒天風真透，
kuânn-thinn hong tsin thàu,




衫褲就愛穿予厚。
sann-khòo tō ài tshīng hōo kāu.




阿兄足歡喜 
A-hiann tsiok huann-hí




阿兄足歡喜，
A-hiann tsiok huann-hí,




看著人就笑微微，
khuànn-tio̍h lâng tō tshiò-bî-bî,




原來今仔日，
guân-lâi kin-á-ji̍t,




伊欲去放風吹。
i beh khì pàng hong-tshue.

