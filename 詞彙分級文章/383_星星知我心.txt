383 星星知我心

星星知我心
Sing-sing tsai guá sim 




星兒是全部會知影
Tshenn-jî sī tsuân-pōo ē tsai-iánn

昨暝伊吼了規暝也知影
Tsa-mî i háu liáu kui mê iā tsai-iánn

可愛的目屎是若親像
Khó-ài ê ba̍k-sái sī ná tshin-tshiūnn 

一粒一粒閃爍的露水彼一樣
tsi̍t lia̍p tsi̍t lia̍p siám-sih ê lōo-tsúi hit tsi̍t iūnn

從我出生
Tsiông guá tshut-sinn 

頭一次的甘蜜的#kiss#味
Thâu tsi̍t tshù ê kam-bi̍t ê #kiss# bī

予我心內歡喜也驚    
Hōo guá sim-lāi huann-hí iā kiann

目屎也流落
ba̍k-sái iā lâu lo̍h

昨暝在公園散步彼時
Tsa-mî tsāi kong-hn̂g sàn-pōo hit sî

予彼个小姐吼的
Hōo hit ê sió-tsiá háu --ê

就是我啦
Tsiū sī guá --lah

因為月娘來照著伊的時陣
In-ūi ge̍h-niû lâi tsiò-tio̍h i ê sî-tsūn

毋但真美麗
M̄-nā tsin bí-lē

又閣古錐
Iū-koh kóo-tsui

所以我也忍袂牢
Sóo-í guá iā jím bē tiâu

一時煞來共伊#kiss#的啦
tsi̍t-sî suah lâi kā i #kiss# ê --lah

嘛閣天星嘛知影
Mā koh thinn-tshenn mā tsai-iánn

伊嘛是知影
I mā sī tsai-iánn

伊也毋是悲傷來吼的啦
I iā m̄ sī pi-siong lâi háu ê --lah

大概大概是傷過頭歡喜的啦
Tāi-khài tāi-khài sī siunn kè-thâu huann-hí--ê --lah

星兒是全部會知影
Tshenn-jî sī tsuân-pōo ē tsai-iánn

昨暝伊夢著啥物也知影
Tsa-mî i bāng-tio̍h siánn-mih iā tsai-iánn

夢著伊佮郎君來做陣
Bāng-tio̍h i kah lông-kun lâi tsò-tīn 

雙人踮在雲中內跑來又跑去
Siang-lâng tiàm tsāi hûn tiong lāi pháu lâi iū pháu khì

今夜又是看見著伊
Kim-iā iū sī khuànn-kìnn-tio̍h i

提著相片在身邊
The̍h-tio̍h siòng-phìnn tsāi sin-pinn

無疑伊會
Bô-gî i ē

夢起兩人
Bāng-khí nn̄g lâng

甘蜜的眠夢
Kam-bi̍t ê bîn-bāng

