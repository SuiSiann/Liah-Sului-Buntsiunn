440 一生只有你

一生只有你
It-sing tsí-ū lí




我的淚 因為你變成上光彼粒星
Guá ê luī in-uī lí piàn-sîng siōng kng hit lia̍p tshinn

我的心 因為你才有溫暖的冬天
Guá ê sim in-uī lí tsiah ū un-luán ê tang-thinn

你的情 為著我 甘願食苦毋想甜
Lí ê tsîng uī-tio̍h guá kam-guān tsia̍h-khóo m̄ siūnn tinn

你一生 我一生 
Lí it-sing guá it-sing

回頭看過去 路是遮爾媠
Huê-thâu khuànn kuè-khì lōo sī tsiah-nī suí

你一張 我一張 退色的相片
Lí tsi̍t tiunn guá tsi̍t tiunn thè-sik ê siòng-phìnn

有美麗的記持 
Ū bí-lē ê kì-tî 

啥人甘先離開
Siánn-lâng kam sing lî-khui

一生只有你 會當原諒我的脾氣
It-sing tsí-ū lí ē-tàng guân-liōng guá ê phî-khì

一生只有你 會當體貼我的傷悲
It-sing tsí-ū lí ē-tàng thé-thiap guá ê siong-pi

為啥物為啥物 
Uī siánn-mih uī siánn-mih

等甲你無喘氣
Tán kah lí bô tshuán-khuì

一句我愛你 
Tsi̍t kù guá ài lí

才甘願講出喙
Tsiah kam-guān kóng tshut tshuì

為啥物為啥物
Uī siánn-mih uī siánn-mih

袂當予我的命換你
Buē-tàng hōo guá ê miā uānn lí

地獄天堂 我先去
Tē-ga̍k thian-tông guá sing khì

