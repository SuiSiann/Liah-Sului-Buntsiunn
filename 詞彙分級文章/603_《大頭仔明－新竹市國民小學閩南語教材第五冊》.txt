603 《大頭仔明－新竹市國民小學閩南語教材第五冊》

一、揣狗仔
It, Tshuē káu-á

阿伯：
A-peh: 

阿明！
A-bîng! 

阿明！
A-bîng!

阿明：
A-bîng: 

啥物代誌？
Siánn-mih tāi-tsì?

阿伯：
A-peh: 

你敢有看著阮兜的狗仔？
Lí kám ū khuànn-tio̍h guán tau ê káu-á?

阿明：
A-bîng: 

佗一隻？
Tó tsi̍t tsiah?

阿伯：
A-peh: 

烏的彼隻。
Oo--ê hit tsiah.

阿明：
A-bîng: 

敢若佇彼爿。
Kánn-ná tī hit pîng.

二、阿媽去電頭毛
Jī, A-má khì tiān thâu-mn̂g

阿婆：
A-pô: 

請問阿媽有佇咧無？
Tshiánn-mn̄g a-má ū tī-leh --bô?

阿明：
A-bîng: 

阿媽出去呢。
A-má tshut-khì --neh.

阿婆：
A-pô: 

去佗位？
Khì tó-uī?

阿明：
A-bîng: 

去電頭毛。
Khì tiān-thâu-mn̂g.

阿婆：
A-pô: 

伊當時會轉來？
I tang-sî ē tńg--lâi?

阿明：
A-bîng: 

連鞭就轉來矣。
Liâm-mi tō tńg--lâi --ah.

三、看醫生
Sann, Khuànn i-sing

醫生：
I-sing: 

你佗位無爽快？
Lí tó-uī bô sóng-khuài?

阿明：
A-bîng: 

我嚨喉疼。
Guá nâ-âu thiànn.

醫生：
I-sing: 

我看覓。
Guá khuànn-māi.

阿明：
A-bîng: 

醫生，
I-sing, 

莫共我注射，
mài kā guá tsù-siā, 

好無？
hó --bô?

醫生：
I-sing: 

毋免注射，
M̄-bián tsù-siā, 

食藥仔就好矣！
tsia̍h io̍h-á tō hó --ah!

四、阿媽欲去臺北
Sì, A-má beh khì Tâi-pak

阿媽：
A-má: 

阿明，
A-bîng, 

阿媽欲去臺北矣！
a-má beh khì Tâi-pak --ah!

阿明：
A-bîng: 

你去臺北創啥物？
Lí khì Tâi-pak tshòng siánn-mih?

阿媽：
A-má: 

去恁阿姑遐看看咧。
Khì lín a-koo hia khuànn-khuànn--leh.

阿明：
A-bîng: 

你欲按怎去？
Lí beh án-tsuánn khì?

阿媽：
A-má: 

坐火車。
Tsē hué-tshia.

五、踅夜市
Gōo, Se̍h iā-tshī

老板：
Lāu-pán: 

好食的紅豆餅！
Hó-tsia̍h ê âng-tāu-piánn!

阿明：
A-bîng: 

敢有包芋仔的！
Kám ū pau ōo-á--ê!

老板：
Lāu-pán: 

有啊。
Ū --ah.

阿明：
A-bîng: 

十箍會使買幾塊？
Tsa̍p khoo ē-sái bé kuí tè?

老板：
Lāu-pán: 

十箍會使買三塊。
Tsa̍p khoo ē-sái bé sann tè.

六、買包仔
La̍k, Bé pau-á

老板：
Lāu-pán: 

你欲買啥物？
Lí beh bé siánn-mih?

阿明：
A-bîng: 

一粒包仔，
Tsi̍t lia̍p pau-á, 

一粒饅頭。
tsi̍t lia̍p bán-thô.

老板：
Lāu-pán: 

失禮，
Sit-lé, 

包仔猶未炊好。
pau-á iáu-buē tshue hó.

阿明：
A-bîng: 

愛閣等偌久？
Ài koh tán guā kú?

老板：
Lāu-pán: 

閣等兩分鐘。
Koh tán nn̄g hun-tsing.

阿明：
A-bîng: 

好啊！
Hó --ah!

