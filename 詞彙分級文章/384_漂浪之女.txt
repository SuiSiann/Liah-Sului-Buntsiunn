384 漂浪之女

漂浪之女
Phiau-lōng tsi lí


         

沉靜的更深
Tîm-tsīng ê kenn tshim

窗外風飄一陣
Thang-guā hong phiau tsi̍t tīn

想起舊恨暗傷心
Siūnn-khí kū hūn àm siong-sim

真是紅顏薄命
Tsin sī hông gân po̍k-bīng

生在亂世佳人
Senn tsāi luān-sì ka-jîn

輕的性命
Khin ê sènn-miā

熱的愛情
Jia̍t ê ài-tsîng

歸在心所愛的人
Kui tsāi sim sóo ài ê lâng

錯愛的車輪
Tshò ài ê tshia-lián

輾轉誤了青春
liàn-tsuán gōo liáu tshing-tshun

像花落沉在苦海
Tshiūnn hue lo̍h tîm tsāi khóo-hái

毋是愛情奴隸
m̄ sī ài-tsîng lôo-lē 

心內有你一人
Sim-lāi ū lí tsi̍t lâng

紅的心血
Âng ê sim-hiat

白的純情
pe̍h ê sûn-tsîng 

永遠送所愛的人
Íng-uán sàng sóo ài ê lâng

團圓的月娘
Thuân-înn ê ge̍h-niû 

照阮心內悲傷
Tsiò gún sim-lāi pi-siong 

年青拆散苦鴛鴦
Nî-tshing thiah-suànn khóo uan-iunn 

為你芳心拍碎
Uī lí hong-sim phah-tshùi

為你拋去家鄉
Uī lí phau khì ka-hiong

漂漂何處
Phiau-phiau hô-tshù

青春榮華
Tshing-tshun îng-huâ

了結 只有我一生
Liáu-kiat tsí ū guá it-sing

