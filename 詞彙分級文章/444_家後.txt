444 家後

家後
Ke-āu




有一日咱若老
Ū tsi̍t li̍t lán nā lāu

揣無人共咱有孝
Tshuē bô lâng kā lán iú-hàu

我會陪你坐踮椅條
Guá ē puê lí tsē tiàm í-liâu

聽你講少年的時陣你有偌𠢕
Thiann lí kóng siàu-liân ê sî-tsūn lí ū guā gâu

食好食䆀無計較
Tsia̍h hó tsia̍h bái bô kè-kàu

怨天怨地嘛袂曉
Uàn thinn uàn tē mā bē-hiáu

你的手
Lí ê tshiú

我會共你牽牢牢
Guá ē kā lí khan-tiâu-tiâu

因為我是你的家後
In-uī guá sī lí ê ke-āu

阮將青春嫁佇恁兜
Gún tsiong tshing-tshun kè tī lín tau

阮對少年綴你綴甲老
Gún tuì siàu-liân tuè lí tuè kah lāu

人情世事已經看透透
Jîn-tsîng-sè-sū í-king khuànn-thàu-thàu

有啥人比你較重要
Ū siánn-lâng pí lí khah tiōng-iàu

阮的一生獻予恁兜
Gún ê it-sing hiàn hōo lín tau

才知幸福是吵吵鬧鬧
Tsiah tsai hīng-hok sī tshá-tshá-nāu-nāu

等待轉去的時陣若到
Tán-thāi tńg--khì ê sî-tsūn nā kàu

我會讓你先走
Guá ē niū lí sing tsáu

(你就讓我先走)
(Lí tō niū guá sing tsáu)

因為我會毋甘
In-uī guá ē m̄-kam

放你 為我目屎流
Pàng lí uī guá ba̍k-sái lâu

(看你 為我目屎流)
(Khuànn lí uī guá ba̍k-sái lâu)

有一日咱若老
Ū tsi̍t li̍t lán nā lāu

有新婦囝兒有孝
Ū sin-pū kiánn-jî iú-hàu

你若無聊
Lí nā bô-liâu

提咱的相片
The̍h lán ê siòng-phìnn

看較早結婚的時陣
Khuànn khah-tsá kiat-hun ê sî-tsūn

你偌緣投
Lí guā iân-tâu

穿好穿䆀無計較
Tshīng hó tshīng bái bô kè-kàu

怪東怪西嘛袂曉
Kuài tang kuài sai mā buē-hiáu

你的心
Lí ê sim

我會永遠記牢牢
Guá ē íng-uán kì-tiâu-tiâu

因為我是你的家後
In-uī guá sī lí ê ke-āu

