411 痴情的夜快車

痴情的夜快車
Tshi-tsîng ê iā-khuài-tshia




傷心淚掛目墘
Siong-sim luī kuà ba̍k-kînn

心亂情難離
Sim luān tsîng lân lī

坐著快車欲追伊
Tsē-tio̍h khuài-tshia beh tui i

車螺聲音替阮悲
Tshia-lê siann-im thuè gún pi

心腸硬
Sim-tn̂g ngī

薄情義
Po̍h tsîng-gī

放阮做伊去
Pàng gún tsuè i khì

害阮苦 害阮悲 
Hāi gún khóo hāi gún pi

孤單踮車內
Koo-tuann tiàm tshia-lāi

啊 怨恨伊 怨恨伊
Ah uàn-hūn i uàn-hūn i

袂死心再追伊 
Buē sí-sim tsài tui i

費盡阮心機
Huì-tsīn gún sim-ki

坐著快車走千里 
Tsē-tio̍h khuài-tshia tsáu tshian-lí

毋知何處會得見
M̄ tsai hô-tshù ē tit kìnn

怨自己 
Uàn tsū-kí

戇無比 
Gōng bû pí

為伊單相思
Uī i tuann siunn-si

看窗邊目屎滴
Khuànn thang-pinn ba̍k-sái tih

孤單踮車內
Koo-tuann tiàm tshia-lāi

啊 思念伊 思念伊
Ah su-liām i su-liām i

像字紙毋值錢
Tshiūnn jī-tsuá m̄ ta̍t-tsînn

予伊擲捒去
Hōo i tàn-sak khì

坐著快車欲追伊
Tsē-tio̍h khuài-tshia beh tui i

毋管海角抑天邊
M̄-kuán hái-kak ia̍h thinn-pinn

不得已 哀求伊
Put-tit-í ai-kiû i

回心佮轉意
Huê-sim kah tsuán-ì

已經是 斷情意
Í-king sī tuān tsîng-ì

孤單踮車內
Koo-tuann tiàm tshia-lāi

啊 怨恨伊 怨恨伊
Ah uàn-hūn i uàn-hūn i

