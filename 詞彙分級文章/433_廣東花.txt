433 廣東花

廣東花
Kńg-tang hue




金爍爍的高貴目鏡
kim-sih-sih ê ko-kuì ba̍k-kiànn

紅色的馬靴
âng-sik ê bé-hia

雖然毋是千金小姐
sui-jiân m̄ sī tshian-kim-sió-tsiá	

出門攏坐車
tshut-mn̂g lóng tsē tshia

無論啥人攏是欣羨
bô-lūn siánn lâng lóng sī him-siān

這款的運命
tsit khuán ê ūn-miā

啥人知影
siánn lâng tsai-iánn

阮的運命
gún ê ūn-miā

像在枉死城
tshiūnn tsāi óng-sí-siânn

軟紡紡的高貴衣衫
nńg-pháng-pháng ê ko-kuì i-sann

狐狸皮一領
hôo-lî phuê tsi̍t niá

雖然毋是真正好額
sui-jiân m̄ sī tsin-tsiànn hó-gia̍h

講話敢大聲
kóng-uē kánn tuā-siann

無論佗位攏是欣羨
bô-lūn tó-uī lóng sī him-siān

這款好娘囝
tsit khuán hó niû-kiánn

啥人知影
siánn lâng tsai-iánn

阮是每日為錢咧拚命
gún sī muí ji̍t uī tsînn teh piànn-miā

烏暗暗的現實世界
oo-àm-àm ê hiān-si̍t sè-kài

多情人失敗
to-tsîng lâng sit-pāi

雖然賞月嫁好翁婿
sui-jiân siúnn-gue̍h kè hó ang-sài

又驚人無愛
Iū kiann lâng bô ài

決心浸在茫茫苦海
kuat-sim tsìm tsāi bông-bông khóo-hái

忍氣佮忍耐
lún-khì kah jím-nāi

啥人了解
siánn lâng liáu-kái

阮是每日為錢咧悲哀
gún sī muí ji̍t uī tsînn teh pi-ai

