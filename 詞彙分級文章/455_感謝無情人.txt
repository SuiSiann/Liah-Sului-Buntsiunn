455 感謝無情人

感謝無情人
Kám-siā bô-tsîng lâng




別人苦勸離開你
Pa̍t-lâng khóo-khǹg lî-khui lí

若無命早慢無去
Nā-bô miā tsá-bān bô--khì

偏偏阮毋知生死
Phian-phian gún m̄ tsai senn-sí

一錯再錯夢破碎
It-tshò-tsài-tshò bāng phuà-tshuì

阮的山盟無後悔
Gún ê san-bîng bô hiō-hué

你的海誓算啥物
Lí ê hái-sè sǹg siánn-mi̍h

放阮情海咧泅水
Pàng gún tsîng-hái teh siû-tsuí

海水一喙吞落去
Hái-tsuí tsi̍t tshuì thun --loh-khì

啊 感謝無情人
Ah kám-siā bô-tsîng lâng

傷阮是傷遮重
Siong gún sī siong tsiah tāng

逼阮對愛絕望
Pik gún tuì ài tsua̍t-bōng

做一个無心的人
Tsuè tsi̍t ê bô sim ê lâng

啊 感謝無情人
Ah kám-siā bô-tsîng lâng

變心閣來相送
Piàn-sim koh lâi sio-sàng

往事一站一站
Óng-sū tsi̍t tsām tsi̍t tsām

袂當閣去愛別人
Buē-tàng koh khì ài pa̍t-lâng

你才甘願
Lí tsiah kam-guān

一段情到遮為止
Tsi̍t tuānn tsîng kàu tsia uî-tsí

咒誓的心已經死
Tsiù-tsuā ê sim í-king sí

無情的人
Bô-tsîng ê lâng

請你趕緊離開
Tshiánn lí kuánn-kín lī-khui

是你叫阮
Sī lí kiò gún

疼你疼袂入心
Thiànn lí thiànn buē ji̍p sim

