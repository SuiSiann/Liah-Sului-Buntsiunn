855 花瓶老師？！

山口老師：
山口老師：

唅？
Hannh? 

誠實的喔，
Tsiânn-si̍t --ê --ooh, 

#藤山#老師彼个合唱團總算有人去報名矣是無？
#藤山# lāu-su hit ê ha̍p-tshiùnn-thuân tsóng-sǹg ū lâng khì pò-miâ --ah sī --bô?

江口老師：
江口老師：

敢若是呢，
Kánn-ná sī --neh, 

聽咧講無偌久進前就開始練習矣。
thiann leh kóng bô-guā-kú tsìn-tsîng tō khai-sí liān-si̍p --ah.

「花瓶老師！？」
“Hue-pân lāu-su!?”

山口老師：
山口老師：

烏矸仔貯豆油，
Oo-kan-á té tāu-iû, 

無地看喔！
bô tè khuànn --ooh! 

聽起來閣唱了袂䆀呢，
Thiann --khí-lâi koh tshiùnn liáu bē-bái --neh, 

無親像頂擺彼寡霧嗄嗄狗聲乞食調的學生。
bô tshan-tshiūnn tíng-pái hit-kuá bū-sà-sà káu siann khit-tsia̍h-tiāu ê ha̍k-sing.

校長：
校長：

#藤山#老師做了真好，
#藤山# lāu-su tsò liáu tsin hó, 

無予我失望。
bô hōo guá sit-bōng.

山口老師：
山口老師：

請問校長成立合唱團敢是你的指示？
Tshiánn-mn̄g hāu-tiúnn sîng-li̍p ha̍p-tshiùnn-thuân kám sī lí ê tsí-sī?

校長：
校長：

是#藤山#老師啦。
Sī #藤山# lāu-su --lah. 

#藤山#老師的堅強佮個性使人佩服。
#藤山# lāu-su ê kian-kiông kah kò-sìng sú lâng puē-ho̍k.

山口老師：
山口老師：

就是講啊，
Tiō sī kóng --ah, 

#藤山#老師實在有兩步七仔呢！
#藤山# lāu-su si̍t-tsāi ū --nn̄g-pōo-tshit-á --neh!

校長：
校長：

啥物才兩步七，
Siánn-mih tsiah nn̄g-pōo-tshit, 

足濟步的。
tsiok tsē pōo --ê. 

足濟人攏講我是看伊的體格佮胸坎才請伊來做老師的，
Tsiok tsē lâng lóng kóng guá sī khuànn i ê thé-keh kah hing-khám tsiah tshiánn i lâi tsò lāu-su --ê, 

按呢你是欲提啥物佮伊比咧？
án-ne lí sī beh the̍h siánn-mih kah i pí --leh?

山口老師：
山口老師：

校長！
Hāu-tiúnn!

校護：
校護：

校長啊，
Hāu-tiúnn --ah, 

你尻川的#青春痘#才治療一半爾爾呢，
lí kha-tshng ê #青春痘# tsiah tī-liâu tsi̍t-puànn niā-niā --neh, 

你緊轉來醫療室啦！
lí kín tńg-lâi i-liâu-sik --lah!

校長：
校長：

哎喲，
Ai-iō, 

夭壽喔！
iáu-siū --ooh! 

予優美的歌聲唌來，
Hōo iu-bí ê kua-siann siânn--lâi, 

一時煞袂記矣，
tsi̍t-sî suah bē-kì --ah, 

歹勢喔。
pháinn-sè --ooh.

藤山老師：
藤山老師：

啊！
Ah! 

#山口#老師是你喔。
#山口# lāu-su sī lí --ooh. 

山口老師：
山口老師：

恭喜你，
Kiong-hí --lí, 

合唱團總算有成員矣，
ha̍p-tshiùnn-thuân tsóng-sǹg ū sîng-uân --ah, 

而且攏是#藤山#老師你佮意的形呢！
jî-tshiánn lóng sī #藤山# lāu-su lí kah-ì ê hîng --neh!

藤山老師：
藤山老師：

猶毋過才四个爾爾，
Iáu-m̄-koh tsiah sì ê niā-niā, 

有時陣乎原則足歹堅持的。
ū-sî-tsūn --honnh guân-tsik tsiok pháinn kian-tshî --ê.  

我想條件較䆀的應該嘛⿰無要緊。
Guá siūnn tiâu-kiānn khah bái --ê ìng-kai mā bua̋-kín.

山口老師：
山口老師：

欸，
Eh, 

著啦，
tio̍h --lah, 

嘛是有道理，
mā sī ū tō-lí, 

#藤山#老師你愛加油喔！
#藤山# lāu-su lí ài ka-iû --ooh!

藤山老師：
藤山老師：

多謝你啦。
To-siā --lí --lah. 

是伊喔，
Sī i --ooh, 

#市川#，
#市川#, 

你欲參加合唱團無？
lí beh tsham-ka ha̍p-tshiùnn-thuân --bô? 

#市川#！
#市川#! 

哎喲，
Ai-iō, 

哪會做伊走啦，
ná ē tsò i tsáu --lah, 

伊足理想的呢。
i tsiok lí-sióng --ê --neh.

山口老師：
山口老師：

#藤山#老師敢會有問題唅？
#藤山# lāu-su kám ē ū būn-tê --hannh? 

伊選的人形攏小可仔仝款呢，
I suán ê lâng-hîng lóng sió-khuá-á kāng-khuán --neh, 

怪怪喔！
kuài-kuài --ooh! 

拄才彼个囡仔敢若去⿰予人拍呢。
Tú-tsiah hit ê gín-á kánn-ná khì hőng phah --neh!

小內：
小內：

欸，
Eh, 

抑無這馬是按怎啊？
ah-bô tsit-má sī-án-tsuánn --ah? 

啊#藤山#彼齒的果然有#自戀狂#啦。
Ah #藤山# hit khí --ê kó-jiân ū #自戀狂# --lah.  

欲哪有人佇咧海報頂面共這个#海咪咪#畫甲親像#木蘭飛彈#。
Beh ná ū lâng tī-leh hái-pò tíng-bīn kā tsit ê #海咪咪# uē kah tshin-tshiūnn #木蘭飛彈#.

阿南：
阿南：

喂，
Eh, 

有一件代誌恁敢知影，
ū tsi̍t kiānn tāi-tsì lín kám tsai-iánn, 

我聽二班的人講乎，
guá thiann jī pan ê lâng kóng --honnh, 

#藤山#啊以前佇咧私立國中的時陣乎，
#藤山# --ah í-tsîng tī-leh su-li̍p kok-tiong ê sî-tsūn --honnh, 

佮學生相招去#私奔#呢恁敢知？
kah ha̍k-sing sio-tsio khì #私奔# --neh lín kám tsai?

野田：
野田：

唅？
Hannh? 

有影無啊？
Ū-iánn --bô --ah?

阿南：
阿南：

就是因為按呢，
Tō sī in-uī án-ne, 

毋才會去予學校辭頭路。
m̄-tsiah ē khì hōo ha̍k-hāu sî thâu-lōo.

學生：
學生：

毋是啦，
M̄ sī --lah, 

我是聽講佮伊#師生戀#的彼个#學生#自殺矣。
guá sī thiann-kóng kah i #師生戀# ê hit ê #學生# tsū-sat --ah.

小內：
小內：

#唉呀#，
#唉呀#, 

完全毋著啦，
uân-tsuân m̄-tio̍h --lah, 

聽講乎伊佇咧教室內底落光光佇遐跳舞呢。
thiann-kóng --honnh i tī-leh kàu-sik lāi-té làu-kng-kng tī hia thiàu-bú --neh.

阿南：
阿南：

#藤山#伊，
#藤山# i, 

若是佇咧咱的教室跳毋知有偌好。
nā-sī tī-leh lán ê kàu-sik thiàu m̄ tsai ū guā hó.

山口老師：
山口老師：

恁是咧講啥唅？
Lín sī leh kóng siánn --hannh?

阿南：
阿南：

#山美#！
#山美#！

山口老師：
山口老師：

好啊，
Hó --ah, 

恁這寡死囡仔無證無據，
lín tsit kuá sí-gín-á bô-tsìng-bô-kù, 

敢佇咧遮講人的尻川後話啊。
kánn tī-leh tsia kóng lâng ê kha-tshng-āu-uē --ah.

二年仔學生：
二年仔學生：

緊走！
Kín tsáu! 

緊旋喔！
Kín suan --ooh!

山口老師：
山口老師：

後擺若是閣按呢，
Āu-pái nā-sī koh án-ne, 

我就辣椒絞汁，
guá tō la̍h-tsiau ká tsiap, 

窒佇咧恁的喙裡，
that tī-leh lín ê tshuì--e, 

知影無？
tsai-iánn --bô? 

啊！
Ah!

藤山老師：
藤山老師：

辣椒絞汁窒咧喙裡，
La̍h-tsiau ká-tsiap that teh tshuì--e, 

足恐怖的呢！
tsiok khióng-pòo --ê --neh!

山口老師：
山口老師：

歹勢乎，
Pháinn-sè --honnh, 

阮這寡學生實在足不受教的，
gún tsit kuá ha̍k-sing si̍t-tsāi tsiok put siū-kà --ê,

一日到暗攏咧講你肉感的體格啦。
tsi̍t ji̍t kàu àm lóng leh kóng lí bah-kám ê thé-keh --lah. 

藤山老師：
藤山老師：

你莫按呢講，
Lí mài án-ne kóng, 

⿰無要緊啦，
bua̋-kín --lah, 

彼無算啥貨啦，
he bô sǹg siánn-hè --lah, 

閣再講身材好分人看哪有差咧。
koh-tsài kóng sin-tsâi hó pun lâng khuànn ná ū tsha --leh.

山口老師：
山口老師：

臭屁。
Tshàu-phuì. 

你有佇咧教室褪光光無？
Lí ū tī-leh kàu-sik thǹg-kng-kng --bô?

藤山老師：
藤山老師：

彼哪有啥啦，
He ná ū siánn --lah, 

褪光光較涼啊。
thǹg-kng-kng khah liâng --ah. 

好矣，
Hó --ah, 

莫閣講矣啦。
mài koh kóng --ah --lah.

學生：
學生：

嘿，
Heh, 

#市川#準備接招囉。
#市川# tsún-pī tsiap tsiau --looh.

市川：
市川：

請手下留情啦。
Tshiánn tshiú-hā-lâu-tsîng --lah.

學生：
學生：

看招，
Khuànn tsiau, 

奪命連環拳。
tua̍t miā liân-khuân kûn. 

你緊共我放開啦。
Lí kín kā guá pàng--khui --lah.

山口老師：
山口老師：

歹勢，
Pháinn-sè, 

我對#摔角#真有興趣。
guá tuì #摔角# tsin ū hìng-tshù.

學生：
學生：

按呢是會死人呢。
Án-ne sī ē sí lâng --neh.

山口老師：
山口老師：

無遐嚴重啦，
Bô hiah giâm-tiōng --lah, 

啊你毋是咧練習#摔角#，
ah lí m̄ sī leh liān-si̍p #摔角#, 

驚疼是欲按怎練習啊。
kiann thiànn sī beh án-ná liān-si̍p --ah.

學生：
學生：

實在有夠衰的啦。
Si̍t-tsāi ū-kàu sue --ê --lah.

#市川#啊，
#市川# --ah,

咱來走啊。
lán lâi tsáu --ah. 

市川：
市川：

等我一下。
Tán --guá --tsi̍t-ē.

山口老師：
山口老師：

無膽閣愛佮人做伙，
Bô-tánn koh ài kah lâng tsò-hué, 

實在是喔。
si̍t-tsāi sī --ooh.

藤山老師：
藤山老師：

彼个軟弱的#市川#，
Hit ê luán-jio̍k ê #市川#,

去予人欺負矣是毋？
khì hōo lâng khi-hū --ah sī --m̄? 

山口老師：
山口老師：

我嘛無啥清楚。
Guá mā bô siánn tshing-tshó.

藤山老師：
藤山老師：

進前我就有發現伊有可疑的烏青，
Tsìn-tsîng guá tō ū huat-hiān i ū khó-gî ê oo-tshinn, 

嘛看著伊咧教室內底予人做#沙包練習##摔角#，
mā khuànn-tio̍h i leh kàu-sik lāi-té hōo lâng tsò #沙包練習##摔角#, 

其實莫插彼陣人就好矣。
kî-si̍t mài tshap hit tīn lâng tiō hó --ah.  

偏偏仔伊閣家己欲佮人做伙，
Phian-phian-á i koh ka-kī beh kah lâng tsuè-hué, 

假使講伊若有啥物困難，
ká-sú kóng i nā ū siánn-mih khùn-lân, 

伊若肯共我講，
i nā khíng kā guá kóng, 

按呢生代誌嘛較好辦。
án-ne-sinn tāi-tsì mā khah hó pān.  

猶毋過毋管我按怎問，
Iáu-m̄-koh m̄-kuán guá án-tsuánn mn̄g, 

伊就是毋肯講，
i tō sī m̄ khíng kóng, 

所以才會演變甲你這馬所看著的情形。
sóo-í tsiah ē ián-piàn kah lí tsit-má sóo khuànn--tio̍h ê tsîng-hîng.

山口老師：
山口老師：

乎，
Honnh, 

就是因為按呢，
tiō sī in-uī án-ne, 

你才會想欲叫伊參加合唱團著無？
lí tsiah ē siūnn-beh kiò i tsham-ka ha̍p-tshiùnn-thuân tio̍h --bô?

藤山老師：
藤山老師：

哼，
Hngh, 

會用得按呢生是上好的啊，
ē-īng-eh án-ne-sinn sī siōng hó --ê --ah, 

猶毋過我捌失敗過一改。
iáu-m̄-koh guá pat sit-pāi kuè tsi̍t kái.  

好矣，
Hó --ah, 

我欲來準備上課的物件矣，
guá beh lâi tsún-pī siōng-khò ê mi̍h-kiānn --ah, 

我先落去矣喔。
guá sing lo̍h-khì --ah --ooh.

山口老師：
山口老師：

失敗，
Sit-pāi, 

敢會是佮學生相𤆬走的代誌？
kám ē sī kah ha̍k-sing sio-tshuā-tsáu ê tāi-tsì? 

應該毋是啦，
Ìng-kai m̄ sī --lah, 

抑是講佇咧教室跳脫奶舞，
ia̍h-sī kóng tī-leh kàu-sik thiàu thuat-ni-bú, 

莫烏白想矣，
mài oo-pe̍h siūnn --ah, 

彼是無可能的代誌啦。
he sī bô khó-lîng ê tāi-tsì --lah.

學生：
學生：

喂，
Eh, 

#市川#啊，
#市川# --ah, 

今仔日乎逐家攏來阮兜𨑨迌，
kin-á-ji̍t --honnh ta̍k-ke lóng lâi gún tau tshit-thô, 

我看你嘛做伙來好無？
guá khuànn lí mā tsò-hué lâi hó --bô?

學生：
學生：

喂，
Eh, 

你愛會記得共#電腦遊戲#紮來喔。
lí ài ē-kì-lit kā #電腦遊戲# tsah --lâi --ooh.

市川：
市川：

好啦，
Hó --lah, 

我知影矣。
guá tsai-iánn --ah.

學生：
學生：

上蓋重要的就是順紲偷提仔兩塊#R級#的#DVD#予恁爸欣賞。
Siōng-kài tiōng-iàu --ê tō sī sūn-suà thau-the̍h-á nn̄g tè #R級# ê #DVD# hōo lín-pē him-sióng.

學生：
學生：

#市川#，
#市川#, 

你是有聽著無唅？
lí sī ū thiann--tio̍h --bô --hannh?

市川：
市川：

有、
Ū, 

有聽著。
ū thiann--tio̍h.

學生：
學生：

若按呢就拜託#小川川#囉，
Nā án-ne tō pài-thok #小川川# --looh, 

莫想欲落跑唅。
mài siūnn-beh làu-phâu --hannh.

藤山老師：
藤山老師：

喂，
Eh, 

這#電腦遊戲#嘛是我想欲買的呢，
tse #電腦遊戲# mā sī guá siūnn-beh bué --ê --neh, 

敢若足好耍的款喔！
kánn-ná tsiok hó-sńg ê khuán --ooh!

喂，
Eh, 

我買啦，
guá bué --lah, 

咱兩个鬥陣耍，
lán nn̄g ê tàu-tīn sńg, 

來阮兜閣會用得順紲開講喔，
lâi guán tau koh ē-īng-eh sūn-suà khai-káng --ooh, 

好無？
hó --bô? 

我講的你感覺啥款啦？
Guá kóng --ê lí kám-kak siánn-khuán --lah? 

喂，
Eh,

#市川#、
 #市川#, 

#市川#、
#市川#, 

#市川#，
#市川#, 

小等一下啦。
sió-tán --tsi̍t-ē --lah.

#市川#，
 #市川#, 

參加合唱團啦。
tsham-ka ha̍p-tshiùnn-thuân --lah. 

#市川#，
#市川#,

放學了後一定愛來練習喔。
 pàng-o̍h liáu-āu it-tīng ài lâi liān-si̍p --ooh.

市川：
市川：

無愛啦，
Bô-ài --lah, 

你莫管我，
lí mài kuán --guá, 

我共你講我袂使啦。
guá kā lí kóng guá bē-sái --lah.

山口老師：
山口老師：

#藤山#老師。
#藤山# lāu-su.

藤山老師：
藤山老師：

伊是看著鬼喔，
I sī khuànn-tio̍h kuí --ooh, 

我也袂共伊拆食落腹矣啦，
guá ā buē kā i thiah-tsia̍h-lo̍h-pak --ah --lah, 

是按怎唅？
sī-án-tsuánn --hannh? 

我拄做老師的時陣，
Guá tú tsò lāu-su ê sî-tsūn, 

我捌害阮班的一个同學去自殺，
guá pat hāi gún pan ê tsi̍t ê tông-o̍h khì tsū-sat, 

這層代誌予我打擊真大。
tsit tsân tāi-tsì hōo guá tánn-kik tsin tuā.  

各位同學逐家好，
Kok-uī tông-o̍h ta̍k-ke hó, 

我是新來的#班導藤山#，
guá sī sin lâi ê #班導藤山#, 

以後請恁逐家多多指教喔！
í-āu tshiánn lín ta̍k-ke to-to tsí-kâu --ooh! 

阮班的學生攏足古錐的，
Gún pan ê ha̍k-sing lóng tsiok kóo-tsui --ê, 

瘦的、
sán --ê, 

肥的、
puî --ê, 

懸的、
kuân --ê,

矮的，
 é --ê ,

白肉烏皮的攏有，
 pe̍h-bah oo-phuê --ê lóng ū,

因為才國中二年仔爾爾，
 in-uī tsiah kok-tiong jī-nî-á niā-niā, 

所以我想講閣等兩年較適合。
sóo-í guá siūnn-kóng koh tán nn̄g nî khah sik-ha̍p.

山口老師：
山口老師：

等啥物愛等兩年？
Tán siánn-mih ài tán nn̄g nî? 

彼个囡仔佇咧學校去予欺負著無？
Hit ê gín-á tī-leh ha̍k-hāu khì hōo khi-hū tio̍h --bô?

藤山老師：
藤山老師：

到這馬為止，
Kàu tsit-má uî-tsí, 

我嘛毋知影，
guá mā m̄ tsai-iánn, 

當時我初初做老師，
tong-sî guá tshoo-tshoo tsò lāu-su, 

in四五个人一陣，
in sì gōo ê lâng tsi̍t-tīn, 

一工甲暗攏做伙，
tsi̍t kang kah àm lóng tsò-hué, 

看起來感情足好的，
khuànn --khí-lâi kám-tsîng tsiok hó--ê,

雖然有時陣in嘛會相罵，
 sui-jiân ū-sî-tsūn in mā ē sio-mā, 

猶毋過聽起來攏敢若是咧滾耍笑，
iá-m̄-koh thiann --khí-lâi lóng kánn-ná sī teh kún-sńg-tshiò, 

因為彼个囡仔攏是笑咍咍，
in-uī hit ê gín-á lóng sī tshiò-hai-hai, 

使人想袂到的是伊竟然會煩惱到想欲行絕路。
sú lâng siūnn bē kàu --ê sī i kìng-jiân ē huân-ló kàu siūnn-beh kiânn tsua̍t-lōo. 

有一工，
Ū tsi̍t kang, 

伊共厝內的愛睏藥仔攏食落去矣，
i kā tshù-lāi ê ài-khùn io̍h-á lóng tsia̍h --lo̍h-khì --ah, 

好咧佳哉伊的爸爸媽媽發現，
hó-leh-ka-tsài i ê pá-pah má-mah huat-hiān, 

送伊去病院抾一條命轉來，
sàng i khì pēnn-īnn khioh tsi̍t tiâu miā tńg--lâi, 

佇我聽著消息的時陣，
tī guá thiann-tio̍h siau-sit ê sî-tsūn, 

心臟強欲定去。
sim-tsōng kiōng-beh tiānn--khì.  

學生媽媽：
學生媽媽：

你閣有彼个面轉來喔，
Lí koh ū hit ê bīn tńg--lâi --ooh, 

囡仔去予恁害甲按呢，
gín-á khì hōo lín hāi kah án-ne, 

你閣袂死心是無？
lí koh buē sí-sim sī --bô?

學生爸爸：
學生爸爸：

雖然講這條命是抾倒轉來矣，
Sui-jiân kóng tsit tiâu miā sī khioh tò-tńg--lâi --ah, 

猶毋過，
iá-m̄-koh, 

恁免想欲推卸責任啦。
lín bián siūnn-beh thui-sià tsik-jīm --lah.

學校人員：
學校人員：

實在真歹勢竟然會發生這款代誌啊。
Si̍t-tsāi tsin pháinn-sè kìng-jiân ē huat-sing tsit khuán tāi-tsì --ah.

學生爸爸：
學生爸爸：

攏是因為派彼个導師才會按呢啦，
Lóng sī in-uī phài hit ê tō-su tsiah ē án-ne --lah,

聽咧講彼个老師定定佮學生按呢ting-ting-tang-tang啦。
thiann leh kóng hit ê lāu-su tiānn-tiānn kah ha̍k-sing án-ne ting-ting-tang-tang --lah.

學生媽媽：
學生媽媽：

你是做人老師的人呢，
Lí sī tsò lâng lāu-su ê lâng --neh, 

按呢生是成啥物體統啊。
án-ne-sinn sī sîng siánn-mih thé-thóng --ah.

藤山老師：
藤山老師：

無代無誌予人誤會甲按呢生，
Bô-tāi-bô-tsì hōo lâng gōo-huē kah án-ne-sinn, 

結果一年了後我就無閣做老師矣，
kiat-kó tsi̍t nî liáu-āu guá tiō bô koh tsò lāu-su --ah,

多謝你。
 to-siā --lí. 

猶毋過我毋是因為予人講甲按呢生我才無愛做的，
Iá-m̄-koh guá m̄ sī in-uī hōo lâng kóng kah án-ne-sinn guá tsiah bô ài tsò--ê, 

我是責備家己哪會無提早發現學生的問題，
guá sī tsik-pī ka-kī ná ē bô thê-tsá huat-hiān ha̍k-sing ê būn-tê, 

我根本就無資格做老師。
guá kun-pún tō bô tsu-keh tsò lāu-su. 

佗一个囡仔有啥物煩惱，
Tó tsi̍t ê gín-á ū siánn-mih huân-ló, 

有啥物問題，
ū siánn-mih būn-tê,

想袂到我這个做老師的，
 siūnn buē kàu guá tsit ê tsò lāu-su--ê,

竟然一點仔攏毋知影。
 kìng-jiân tsi̍t-tiám-á lóng m̄ tsai-iánn. 

頭路辭掉了後，
Thâu-lōo sî-tiāu liáu-āu, 

我帶著我的傷痕，
guá tuà-tio̍h guá ê siong-hûn, 

開始過著流浪的生活。
khai-sí kuè-tio̍h liû-lōng ê sing-ua̍h. 

山口老師：
山口老師：

流浪？
Liû-lōng?

藤山老師：
藤山老師：

無毋著，
Bô m̄-tio̍h, 

我四界流浪，
guá sì-kè liû-lōng, 

我無目標，
guá bô bo̍k-phiau, 

行到佗位蹛到佗位。
kiânn kàu tó-uī tuà kàu tó-uī.

山口老師：
山口老師：

應該是旅行好無，
Ìng-kai sī lú-hîng hó --bô, 

講甲遐爾仔無奈。
kóng kah hiah-nī-á bô-nāi.    

囡仔：
囡仔：

欲開始矣喔。
Beh khai-sí --ah --ooh.

藤山老師：
藤山老師：

猶毋過我猶是想欲做一个老師，
Iá-m̄-koh guá á sī siūnn-beh tsò tsi̍t ê lāu-su, 

因為做一个老師才是我自細漢的願望。
in-uī tsò tsi̍t ê lāu-su tsiah sī guá tsū-sè-hàn ê guān-bōng. 

毋管有偌爾仔艱苦，
M̄-kuán ū guā-nī-á kan-khóo, 

我攏一定愛克服才著，
guá lóng it-tīng ài khik-ho̍k tsiah tio̍h, 

袂用得因為按呢生來凊凊彩彩放棄，
buē-īng-eh in-uī án-ne-sinn lâi tshìn-tshìn-tshái-tshái hòng-khì, 

我欲用愛佮關懷來照顧伊。
guá beh iōng ài kah kuan-huâi lâi tsiàu-kòo --i.

富士：
富士：

人咧講#胸大無腦#，
Lâng leh kóng #胸大無腦#, 

想袂到你閣有愛心佮氣魄喔。
siūnn bē kàu lí koh ū ài-sim kah khì-phik --ooh.

學生：
學生：

彼箍#小川川#無來呢。
Hit khoo #小川川# bô lâi --neh.

學生：
學生：

真正是皮咧癢矣，
Tsin-tsiànn sī phê leh tsiūnn --ah, 

佮咱約好矣，
kah lán iok hó --ah, 

竟然敢無愛來。
kìng-jiân kánn bô ài lâi.

學生：
學生：

明仔載就予伊鮮沢鮮沢。
Bîn-á-tsài tō hōo i tshinn-tshioh tshinn-tshioh.

市川：
市川：

可惡，
Khónn-ònn, 

攏是老師害的。
lóng sī lāu-su hāi --ê.

山口老師：
山口老師：

原來#藤山#老師過去發生彼款代誌，
Guân-lâi #藤山# lāu-su kuè-khì huat-sing hit khuán tāi-tsì, 

實在予人料想袂到，
si̍t-tsāi hōo lâng liāu-sióng bē kàu, 

莫怪校長講伊有堅強的個性，
bo̍k-kuài hāu-tiúnn kóng i ū kian-kiông ê kò-sìng, 

我想應該就是咧講這層代誌才著。
guá siūnn ìng-kai tiō sī leh kóng tsit tsân tāi-tsì tsiah tio̍h.

小內：
小內：

你想甲戇神戇神咧想槌仔乎。
Lí siūnn kah gōng-sîn gōng-sîn teh siūnn thuî-á --honnh.

山口老師：
山口老師：

你到底是咧講啥，
Lí tàu-té sī leh kóng siánn, 

開始上課矣。
khai-sí siōng-khò --ah.

小內：
小內：

啊咱導的真正是白食啦。
Ah lán tō--ê tsin-tsiànn sī pe̍h-tsia̍h --lah.

野田：
野田：

拜託咧，
Pài-thok--ê, 

你毋才是白食。
lí m̄-tsiah sī pe̍h-tsia̍h.

小內：
小內：

我是按怎啦？
Guá sī-án-tsuánn --lah?

野田：
野田：

你若無共吵乎，
Lí nā-bô kā tshá --honnh, 

伊就袂上課啦，
i tiō bē siōng-khò --lah, 

哎喲，
ai-iō, 

你這箍豬頭，
lí tsit khoo ti-thâu, 

你去死死咧好啦。
lí khì sí-sí--eh hó --lah.

山口老師：
山口老師：

這寡學生應該袂為著感情的代誌咧煩惱乎，
Tsit kuá ha̍k-sing ìng-kai buē uī-tio̍h kám-tsîng ê tāi-tsì teh huân-ló --honnh, 

猶毋過，
iá-m̄-koh, 

in應該嘛是有in的煩惱，
in ìng-kai mā sī ū in ê huân-ló, 

#藤山#老師講的無毋著，
#藤山# lāu-su kóng--ê bô m̄-tio̍h, 

每一个囡仔攏有in的煩惱，
muí tsi̍t ê gín-á lóng ū in ê huân-ló, 

有in的問題，
ū in ê būn-tê, 

做老師的人攏愛關心，
tsò lāu-su ê lâng lóng ài kuan-sim, 

攏愛注意，
lóng ài tsù-ì, 

有一寡人無重視這點，
ū tsi̍t-kuá lâng bô tiōng-sī tsit tiám,

猶毋過，
 iá-m̄-koh, 

我袂用得無重視，
guá bē-īng-eh bô tiōng-sī, 

假使因為無付出關心佮愛，
ká-sú in-uī bô hù-tshut kuan-sim kah ài, 

發生代誌，
huat-sing tāi-tsì,

按呢就袂赴矣。
 án-ne tiō buē-hù --ah. 

好，
Hó, 

我知影矣！
guá tsai-iánn --ah! 

咱莫上課矣，
Lán mài siōng-khò --ah,

咱去踢跤球。
 lán khì that kha-kiû. 

學生：
學生：

唅？
Hannh? 

啥物啊。
Siánn-mih --ah. 

雄雄欲踢跤球。
Hiông-hiông beh that kha-kiû, 

著毋著啦？
tio̍h m̄-tio̍h --lah?

山口老師：
山口老師：

恁盡量走盡量跳，
Lín tsīn-liōng tsáu tsīn-liōng thiàu, 

共恁所有青春的煩惱攏踢出去尻脊骿後。
kā lín sóo-ū tshing-tshun ê huân-ló lóng that tshut-khì kha-tsiah-phiann-āu.

熊仔：
熊仔：

啥物啊？青春的煩惱。
Siánn-mih --ah? Tshing-tshun ê huân-ló.

阿南：
阿南：

你是咧講啥貨啦，
Lí sī leh kóng siánn-hè --lah, 

#有聽沒有懂#。
#有聽沒有懂#.

二年仔學生：
二年仔學生：

欲踢你家己去踢啦。
Beh that lí ka-kī khì that --lah.

二年仔學生：
二年仔學生：

踢啥物跤球啦足無聊的，
That siánn-mih kha-kiû --lah tsiok bô-liâu--ê, 

拍phi̋n-phóng敢毋是真好。
phah phi̋n-phóng kám m̄ sī tsin hó.

山口老師：
山口老師：

踢跤球佮考試恁想欲選佗一項啊？
That kha-kiû kah khó-tshì lín siūnn-beh suán tó tsi̍t hāng --ah?

阿南：
阿南：

閃啦、
Siám --lah, 

閃啦、
siám --lah, 

閃啦、
siám --lah, 

閃啦、
siám --lah, 

閃啦！
siám --lah!

山口老師：
山口老師：

小等咧，
Sió-tán --leh, 

真好，
tsin hó,

#木下#緊走啊，
 #木下# kín tsáu --ah, 

較緊的。
khah kín --leh.

木下：
木下：

好啦、
Hó --lah, 

好啦、
hó --lah, 

好啦。
hó --lah.

山口老師：
山口老師：

傷慢矣啦，
Siunn bān --ah --lah, 

球踢予我。
kiû that hōo --guá.

阿南：
阿南：

#山美#啊，
#山美# --ah, 

你嘛小等咧，
lí mā sió-tán --leh, 

啊拄才彼粒球就走出去矣。 
ah tú-tsiah hit lia̍p kiû tō tsáu --tshut-khì --ah.

山口老師：
山口老師：

免管遐濟啦，
Bián kuán hiah tsuē --lah, 

走出去就走出去矣，
tsáu --tshut-khì tō tsáu --tshut-khì --ah, 

繼續踢，
kè-sio̍k that, 

來。
lâi.

阿慎：
阿慎：

這齒的是咧變啥魍？
Tsit khí ê sī leh pìnn siánn báng?

阿南：
阿南：

#阿慎#你是咧創啥，
#阿慎# lí sī leh tshòng siánn, 

緊走啊！
kín tsáu --ah!

二年仔學生：
二年仔學生：

媠喔，
Suí --ooh, 

共閘落來啦。
kā tsa̍h --lo̍h-lâi --lah.

山口老師：
山口老師：

嘻嘻！
Hi hi.

阿南：
阿南：

熊仔，
Hîm--á, 

莫睏矣啦。
mài khùn --ah --lah.

二年仔學生：
二年仔學生：

閘毋著爿啦。
Tsa̍h m̄-tio̍h pîng --lah.

阿南：
阿南：

有夠無路用。
Ū-kàu bô-lōo-īng.

山口老師：
山口老師：

傷慢矣啦。
Siunn bān --ah --lah.

阿慎：
阿慎：

喂，
Eh, 

這改照規矩來。
tsit kái tsiàu kui-kí lâi.

山口老師：
山口老師：

乎！
Honnh! 

按怎，
Án-nuá, 

閣想欲比是毋？
koh siūnn-beh pí sī --m̄?

阿慎：
阿慎：

可惡。
Khónn-ònn.

小內：
小內：

彼箍⿰查某人哪會遮爾有體力閣遮有精神啦。
Hit khoo tsőo-lâng ná ē tsiah-nī ū thé-la̍t koh tsiah ū tsing-sîn --lah.

野田：
野田：

伊講青春的煩惱喔，
I kóng tshing-tshun ê huân-ló --ooh, 

凡勢是講愛運動才會消去啦。
huān-sè sī kóng ài ūn-tōng tsiah ē siau--khì --lah. 

喂，
Eh, 

彼是啥物啊？
he sī siánn-mih --ah?

阿南：
阿南：

啊！
Ah!

小內：
小內：

代誌大條矣啦，
Tāi-tsì tuā-tiâu --ah --lah, 

#山美#啊，
#山美# --ah, 

你看厝尾頂啦。
lí khuànn tshù-bué-tíng --lah.

山口老師：
山口老師：

喔。
Ooh. 

是伊！
Sī i! 

#市川#、
#市川#, 

#市川#！
#市川#!

小內：
小內：

伊想欲跳落來啦。
I siūnn-beh thiàu --lo̍h-lâi --lah.

阿南：
阿南：

我無想欲看著這款場面啦。
Guá bô siūnn-beh khuànn-tio̍h tsit khuán tiûnn-bīn --lah.

藤山老師：
藤山老師：

#市川#、
#市川#, 

#市川#，
#市川#, 

你緊徛較入去的啦。
lí kín khiā khah ji̍p-khì --ê --lah.

山口老師：
山口老師：

袂用得，
Buē-īng-eh, 

咱喝甲遮爾仔大聲，
lán huah kah tsiah-nī-á tuā-siann, 

伊根本就無聽著。
i kun-pún tō bô thiann--tio̍h. 

藤山老師：
藤山老師：

你放心跳落來啦，
Lí hòng-sim thiàu --lo̍h-lâi --lah,

#市川#。
 #市川#.

市川：
市川：

老師，
Lāu-su, 

你咧創啥唅？
lí teh tshòng siánn --hannh?

藤山老師：
藤山老師：

⿰無要緊，
Bua̋-kín, 

你跳落來，
lí thiàu --lo̍h-lâi, 

我會共你接牢咧。
guá ē kā lí tsiap tiâu --eh.

市川：
市川：

你是咧講啥，
Lí sī leh kóng siánn, 

我跳落去，
guá thiàu --lo̍h-khì, 

你可能會予我硩死呢。
lí khó-lîng ē hōo guá teh--sí --neh.

藤山老師：
藤山老師：

我知影啊，
Guá tsai-iánn --ah,

猶毋過總比我目睭金金看你跳落來啥物攏袂用得做閣較好。
iá-m̄-koh tsóng pí guá ba̍k-tsiu kim-kim khuànn lí thiàu --lo̍h-lâi siánn-mih lóng bē-īng-eh tsò koh-khah hó.

市川：
市川：

老師。
Lāu-su.

藤山老師：
藤山老師：

閣再講我會當用我的胸坎來共你接牢咧，
Koh-tsài kóng guá ē-tàng iōng guá ê hing-khám lâi kā lí tsiap-tiâu --eh, 

無的確你跳落來會無代誌啊。
bô-tik-khak lí thiàu --lo̍h-lâi ē bô tāi-tsì --ah.

阿南：
阿南：

彼兩粒敢擋會牢？
Hit nn̄g lia̍p kám tòng ē tiâu?

小內：
小內：

試看覓才會知。
Tshì-khuànn-māi tsiah ē tsai.

山口老師：
山口老師：

恁這兩个痟的。
Lín tsit nn̄g ê siáu--ê. 

#藤山#老師，
#藤山# lāu-su, 

盡量佮伊講話，
tsīn-liōng kah i kóng-uē, 

共拖時間乎。
kā thua sî-kan --honnh.

藤山老師：
藤山老師：

Mh！
Mh！

市川：
市川：

其實我並無想欲自殺，
Kî-si̍t guá pīng bô siūnn-beh tsū-sat, 

猶毋過等我清醒了後，
iá-m̄-koh tán guá tshing-tshínn liáu-āu, 

我已經徛咧遮矣。
guá í-king khiā teh tsia --ah.

藤山老師：
藤山老師：

我知影矣，
Guá tsai-iánn --ah, 

若按呢我拜託咧，
nā án-ne guá pài-thok --eh, 

我拜託咧，
guá pài-thok --eh, 

你徛較內底咧好無？
lí khiā khah lāi-té --leh hó --bô?

#市川#。
 #市川#.

市川：
市川：

Mh！
Mh！

山口老師：
山口老師：

好矣，
Hó --ah, 

無代誌矣。
bô tāi-tsì --ah.  

人是有搝著，
Lâng sī ū giú--tio̍h, 

#欄杆#無搝著。
#欄杆# bô giú--tio̍h.

阿慎：
阿慎：

白食，
Pe̍h-tsia̍h, 

你嘛想欲學人自殺是無？
lí mā siūnn-beh o̍h lâng tsū-sat sī --bô?

山口老師：
山口老師：

#澤田慎#。
#澤田慎#。

阿南：
阿南：

一擺死兩个，
Tsi̍t pái sí nn̄g ê, 

啊毋就#買一送一#。
ah m̄ tō #買一送一#.

山口老師：
山口老師：

恁嘛來矣喔。
Lín mā lâi --ah --ooh.

藤山老師：
藤山老師：

#市川#。
#市川#.

市川：
市川：

老師。
Lāu-su.

藤山老師：
藤山老師：

好佳哉你無代誌。
Hó-ka-tsài lí bô tāi-tsì.

市川：
市川：

老師。
Lāu-su.

藤山老師：
藤山老師：

#市川#。
#市川#. 

請入來。
Tshiánn ji̍p-lâi.

三年仔學生：
三年仔學生：

阮是看著海報來的。
Gún sī khuànn-tio̍h hái-pò lâi --ê.

三年仔學生：
三年仔學生：

想欲加入合唱團。
Siūnn-beh ka-ji̍p ha̍p-tshiùnn-thuân.

藤山老師：
藤山老師：

啊！
Ah!

三年仔學生：
三年仔學生：

阮攏是三年仔的。
Gún lóng sī sann-nî-á --ê. 

#木蘭飛彈四人組#。
 #木蘭飛彈四人組#.

藤山老師：
藤山老師：

無愛啦。
Bô ài --lah.

富士：
富士：

我乎實在袂曉唱歌啦，
Guá --honnh si̍t-tsāi bē-hiáu tshiùnn-kua --lah, 

這个查埔人乎，
tsit ê tsa-poo-lâng --honnh, 

猶是愛較有氣魄的演歌較好啦，
iá sī ài khah ū khì-phik ê ián-kua khah hó --lah,

大小姐你是欲去佗位啦？
 tuā-sió-tsiá lí sī beh khì tó-uī --lah? 

啥物啊愛我顧厝喔，
Siánn-mih --ah ài guá kòo-tshù --ooh, 

乎！
honnh! 

你心肝有夠雄的啦。
Lí sim-kuann ū-kàu hiông --ê --lah.  

下回「#校外教學驚魂記#」，
Ē-huê “#校外教學驚魂記#”, 

等佇咧南國小島的究竟是為啥物咧？
tán tī-leh lâm-kok sió-tó ê kiù-kìng sī uī siánn-mi̍h --leh?

