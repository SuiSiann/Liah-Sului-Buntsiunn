419 愛某毋驚艱苦

愛某毋驚艱苦
Ài bóo m̄-kiann kan-khóo




透早起來八點鐘
Thàu-tsá khí-lâi pueh tiám-tsing

昨暗老板有講起
Tsa-àm láu-pán ū kóng-khí

做工認真的選一个
Tsuè-kang jīn-tsin--ê suán tsi̍t ê

查某囝欲嫁予伊做牽手
Tsa-bóo-kiánn beh kè hōo i tsuè khan-tshiú

#Tshiāng#啊#tshiāng#啊#lōng#啊#lōng#啊
#Tshiāng# --ah #tshiāng# --ah #lōng# --ah #lōng# --ah

趕緊來去認真拍拚的
Kuánn-kín lâi-khì jīn-tsin phah-piànn--ê

看會嫁我袂
Khuànn ē kè guá buē

昨暗夢中夢一夢
Tsa-àm bāng-tiong bāng tsi̍t bāng

夢著老板的查某囝
Bāng-tio̍h láu-pán ê tsa-bóo-kiánn

大箍孝呆閣大舌猴
Tuā-khoo hàu-tai koh tuā-tsi̍h-kâu

老板講欲嫁予我做oo-sáng
Láu-pán kóng beh kè hōo guá tsuè oo-sáng

三啊三啊八啊八啊
Sam --ah sam --ah pat --ah pat --ah

又閣孝男面
Iū-koh hàu-lâm bīn

老板的千金囝
Láu-pán ê tshian-kim-kiánn

哪會遮爾䆀
Ná ē tsiah-nī bái

坐車往西佮往東
Tsē tshia óng sai kah óng tang

想來想去無彩工
Siūnn lâi siūnn khì bô-tshái-kang

阮是艱苦的散食人
Gún sī kan-khóo ê sàn-tsia̍h lâng

每日三頓實在是真困難啊
Muí-ji̍t sann tǹg si̍t-tsāi sī tsin khùn-lân --ah

烏白畫啊烏白捎啊
Oo-pe̍h uē --ah oo-pe̍h sa --ah

也是無半項
Iā sī bô puànn hāng

敢欲嫁我這款散食人
Kám beh kè guá tsit khuán sàn-tsia̍h lâng

