545 10.家族

哎啊，
Aih-ah! 

這段時間乎受著恁逐家的照顧，
Tsit tuānn sî-kan --honnh siū-tio̍h lín ta̍k-ke ê tsiàu-kòo,

非常感謝恁。
hui-siông kám-siā --lín.

喂，
Ueh,

你毋好講甲按呢袂輸咱永遠攏見袂著面咧。
lí m̄ hó kóng kah án-ne buē-su lán íng-uán lóng kìnn buē tio̍h bīn --leh.

就是按呢講啊，
Tō sī án-ne kóng --ah!

人咧搬厝是好事呢。
Lâng leh puann-tshù sī hó sū --neh!

阿爸！
A-pah! 

緊的啦！
Kín --ê --lah!

喔！
Ooh!

好！
 Hó!

我知影啦！
 Guá tsai-iánn --lah!

喔，
Ooh, 

到底欲講偌久才欲行啊？
tàu-té beh kóng guā kú tsiah beh kiânn --ah?

哈哈哈！
Ha ha ha! 

你今仔日乎就莫計較遐爾濟啦！
Lí kin-á-jı̍t --honnh tō mài kè-kàu hiah-nī tsuē --lah!

哈哈！
Ha ha!

啊歹勢！
 Ah pháinn-sè! 

予恁等遮久。
Hōo lín tán tsiah kú. 

若按呢，
Nā án-ne,

多謝恁謼！
 to-siā --lín --hooh! 

哎啊，
Aih-ah! 

好，
Hó, 

咱出發啦！
lán tshut-huat --lah!

爸，
Pâ, 

逐家攏佇咧彼爿等呢！
ta̍k-ke lóng tī-leh hit pîng tán --neh!

歹勢！
Pháinn-sè! 

歹勢！
Pháinn-sè!

再見囉！
Tsài-kiàn --looh! 

再見。
Tsài-kiàn.

In來未？
In lâi --buē?

嗯？
Mh? 

猶未看著呢！
Ah-buē khuànn--tio̍h --neh!

#一路#，
 #一路#,

我來去頭前看覓。
 guá lâi-khì thâu-tsîng khuànn-māi. 

來矣！
Lâi --ah!

喂？
Ueh? 

啊彼个人毋是壯太？
Ah hit ê lâng m̄ sī Tsòng-thài?

誠實的呢！
 Tsiânn-sı̍t--ê --neh!

喂！
Ueh!

喂！
Ueh! 

In的車來矣呢！
In ê tshia lâi --ah --neh!

你看！
 Lí khuànn! 

我來去共逐家講。
Guá lâi-khì kā ta̍k-ke kóng.

媽！
 Ma! 

In已經到矣。
In í-king kàu --ah.

壯太啊，
Tsòng-thài --ah,

你好乎？
 lí hó --honnh?

你好。
Lí hó.

你好！
Lí hó!

正月吉時，
Tsiann-gue̍h kiat-sî,

天氣真好。
 thinn-khì tsin hó.

今仔日透早阿桂佮in爸爸搬來阮兜矣喔，
 Kin-á-jı̍t thàu-tsá A-kuì kah in pá-pah puann lâi gún tau --ah --ooh!

對今仔日開始阮變做一家伙仔矣。
 Tuì kin-á-jı̍t khai-sí gún piàn-tsuè tsı̍t-ke-hué-á --ah.

物件搬袂入去啊。
Mı̍h-kiānn puann buē jı̍p-khì --ah!

等咧喔。 
Tán --leh --ooh!

喂，
Ueh, 

啊恁逐家毋緊來鬥相共啊。 
ah lín ta̍k-ke m̄ kín lâi tàu-sann-kāng --ah!

較細膩的喔，
Khah sè-jī --ê --ooh! 

彼真𠢕害呢。
He tsin gâu hāi --neh.

來喔！
Lâi --ooh!

欲翕矣喔，
 Beh hip --ah --ooh! 

小笑一下。
Sió tshiò --tsı̍t-ē.

#一路#啊，
#一路# --ah! 

你閣踮遐幌來幌去。
Lí koh tiàm hia hàinn lâi hàinn khì. 

誠危險啦！
Tsiânn guî-hiám --lah! 

去邊仔耍啦。
Khì pinn--á sńg --lah!

按呢比較較好啦！
Án-ne pí-kàu khah hó --lah! 

來，
Lâi, 

#一路#啊，
#一路# --ah,

真正足危險的呢。
 tsin-tsiànn tsiok guî-hiám--ê --neh!

爸！
Pâ! 

逐家攏佇咧鬥相共的時陣，
Ta̍k-ke lóng tī-leh tàu-sann-kāng ê sî-tsūn, 

你哪會用得閒閒佇遐翕相啊！
lí ná ē-īng-eh îng-îng tī hia hip-siòng --ah!

我哪有閒閒咧翕相啦！
Guá ná ū îng-îng leh hip-siòng --lah! 

這是為著將來欲做紀念，
Tse sī uī-tio̍h tsiong-lâi beh tsò kì-liām, 

我毋才會翕相的啊。
guá m̄-tsiah ē hip-siòng --ê --ah!

這馬上重要的就是搬物件！
Tsit-má siōng tiōng-iàu ê tō sī puann mı̍h-kiānn! 

是按怎你哪會攏想無啥物代誌應該愛先做啊？
Sī án-nuá lí ná ē lóng siūnn bô siánn-mih tāi-tsì ing-kai ài sing tsò --ah?

哈哈哈，
Ha ha ha!

彼个人閣踢著鐵枋仔啦。
 Hit ê lâng koh that--tio̍h thih-pang-á --lah!

你實在是真害呢！
Lí si̍t-tsāi sī tsin hāi --neh! 

莫閣翕相矣啦，
Mài koh hip-siòng --ah --lah! 

緊去鬥相共。
Kín khì tàu-sann-kāng.

阮媽媽佮阿桂的爸爸結婚矣，
Gún má-mah kah A-kuì ê pá-pah kiat-hun --ah!

按呢生我已經有老爸猶佮小妹矣喔！
 Án-ne-senn guá í-king ū lāu-pē ah kah sió-bē --ah --ooh!

決定欲搬來阮兜鬥陣蹛是因為阮兜離學校較近，
 Kuat-tīng beh puann lâi guán tau tàu-tīn tuà sī in-uī gún tau lî ha̍k-hāu khah kūn, 

猶閣有阿桂in兜的公寓傷過細間矣，
ah-koh ū A-kuì in tau ê kong-gū siunn kuè suè king --ah,

而且嘛敢若是因為阿桂因為以前in媽媽離家出走打擊傷過大。
 lî-tshiánn mā kán-ná sī in-uī A-kuì in-uī í-tsîng in má-mah lī-ka-tshut-tsáu tánn-kik siunn kè tuā.

我共你講喔，
Guá kā lí kóng --ooh, 

若是這擺閣按怎，
nā sī tsit pái koh án-nuá, 

你就愛出去矣喔。
lí tō ài tshut--khì --ah --ooh!

哎喲，
Ai-iō, 

阿桂啊，
A-kuì --ah, 

若這件代誌乎，
nā tsit kiānn tāi-tsì --honnh, 

就莫閣講矣啦。
tō mài koh kóng --ah --lah!

而且是你家己一个人。
Lî-tshiánn sī lí ka-kī tsı̍t ê lâng.

哈哈哈哈！
Ha ha ha ha!

這款對話我已經聽三遍矣。
Tsit khuán tuì-uē guá í-king thiann sann piàn --ah.

笑一下喔。
Tshiò tsı̍t-ē --ooh.

啊！
Ah!

實在是足清氣的呢，
 Sı̍t-tsāi sī tsiok tshing-khì--ê --neh! 

本來遮有書架仔佮桌仔呢。
Pún-lâi tsia ū tsu-kè-á kah toh-á --neh!

嗯！
Mh! 

是我佮阮媽媽鬥陣整理的喔。
Sī guá kah gún má-mah tàu-tīn tsíng-lí --ê --ooh!

按呢喔，
Án-ne --ooh! 

一定足辛苦的乎！
It-tīng tsiok sin-khóo--ê --honnh! 

咱去看別間。
Lán khì khuànn pa̍t king.

其實只要將物件搬去阮阿姑in兜，
Kî-sı̍t tsí-iàu tsiong mı̍h-kiānn puann khì gún a-koo in tau, 

按呢生就會用得矣。
án-ne-senn tiō ē-īng-eh --ah! 

唅？
Hannh? 

#幸子#阿姑in兜？
#Hīng-tsú# a-koo in tau?

#幸子#阿姑in兜足大間的啊，
#Hīng-tsú# a-koo in tau tsiok tuā king --ê --ah,

而且乎爸爸嘛是踮咧遐大漢的喔，
 lî-tshiánn --honnh pá-pah mā sī tiàm leh hia tuā-hàn--ê --ooh!

所以講in欲共爸爸的物件攏留落來，
 Sóo-í kóng in beh kā pá-pah ê mı̍h-kiānn lóng lâu --lo̍h-lâi, 

in感覺按呢爸爸可能會感覺真幸福。
in kám-kak án-ne pá-pah khó-lîng ē kám-kak tsin hīng-hok. 

哎喲，
Ai-iō, 

啊哪會佇遮啦？
ah ná ē tī tsia --lah?

啊！
 Ah! 

足予人懷念的。
Tsiok hōo lâng huâi-liām--ê!

啥物物件？
Siánn-mih mı̍h-kiānn?

這張報紙內底有爸爸寫的文章喔！
Tsit tiunn pò-tsuá lāi-té ū pá-pah siá ê bûn-tsiong --ooh! 

你看遮，
Lí khuànn tsia, 

佇咧學校寫的作文喔，
tī-leh ha̍k-hāu siá ê tsok-bûn --ooh! 

拄好喔敢若有得著啥物獎的款喔，
Tú-hó --ooh kánn-ná ū tit--tio̍h siánn-mih tsióng ê khuán --ooh, 

我若是無記毋著乎，
guá nā-sī bô kì m̄ tio̍h --honnh, 

應該佮你這馬平大漢喔。
ing-kai kah lí tsit-má pînn tuā-hàn --ooh!

#中山田#小學三年，
#Tiong-san-tiân# sió-ha̍k sann nî,

誠實的呢？
 tsiânn-sı̍t--ê --neh! 

爸爸伊嘛佮我仝款有平大的時陣喔？
Pá-pah i mā kah guá kāng-khuán ū pênn tuā ê sî-tsūn --ooh?

當然啊，
Tong-liân --ah!

哪有人講一出世就是大人矣，
 Ná ū lâng kóng tsı̍t-tshut-sì tō sī tuā-lâng --ah,

著無？
 tio̍h --bô? 

我聽講乎爸爸的媽媽，
Guá thiann-kóng --honnh pá-pah ê má-mah, 

啊嘛就是恁阿媽啊，
ah mā tiō sī lín a-má --ah, 

買足濟份報紙，
bué tsiok tsē hūn pò-tsuá,

四界欲分予逐家呢！
 sì-kè beh hun hōo ta̍k-ke --neh! 

啊尾仔恁爸爸就足受氣共講，
Ah bé--á lín pá-pah tō tsiok siū-khì kā kóng, 

莫閣按呢矣啦，
mài koh án-ne --ah --lah! 

因為恁爸爸感覺按呢足歹勢的，
In-uī lín pá-pah kám-kak án-ne tsiok pháinn-sè--ê, 

所以就叫恁阿媽毋通閣按呢做矣。
sóo-í tō kiò lín a-má m̄-thang koh án-ne tsò --ah!

媽，
Ma, 

這敢會用得予我唅？
tse kám ē-īng-eh hōo --guá --hannh? 

後來，
Āu--lâi, 

我就不時帶咧身軀邊的，
guá tiō put-sî tuà leh sin-khu pinn--ê, 

想著的時陣就提出來看。
siūnn-tio̍h ê sî-tsūn tiō the̍h tshut-lâi khuànn.

喔！
Ooh! 

壯太，
Tsòng-thài, 

你佇咧橐袋仔藏啥物好物件乎？
lí tī-leh lak-tē-á tshàng siánn-mih hó mı̍h-kiānn --honnh?

#一路#，
#一路#, 

是好物件無毋著，
sī hó mı̍h-kiānn bô m̄-tio̍h, 

猶毋過毋是食的啦，
iáu-m̄-koh m̄ sī tsia̍h--ê --lah, 

厝搬煞了後，
tshù puann-suah liáu-āu, 

咧廟的內底舉行簡單的婚禮，
leh biō ê lāi-té kú-hîng kán-tan ê hun-lé, 

然後就請人客；
liân-āu tiō tshiánn-lâng-kheh; 

雖然講in兩个感覺無需要。
sui-liân kóng in nn̄g ê kám-kak bô su-iàu.

嗯？
Mh? 

按呢恁無拍算欲辦桌請人喔？
Án-ne lín bô phah-sǹg beh pān-toh tshiánn --lâng --ooh?

著啊，
Tio̍h --ah,

阮兩个有參詳過矣。
 gún nn̄g ê ū tsham-siông--kuè --ah.

感覺講毋免遮麻煩啦。
 Kám-kak kóng m̄-bián tsiah mâ-huân --lah. 

著無？
Tio̍h --bô?

啊著啊，
Ah tio̍h --ah, 

兩个人攏是第二擺矣，
nn̄g ê lâng lóng sī tē-lī pái --ah,

而且攏猶閣有囡仔矣，
 lî-tshiánn lóng ah-koh ū gín-á --ah, 

就莫辦甲傷過奢颺矣啦。
tō mài pān kah siunn kè tshia-iānn --ah --lah!

啥物啦？
Siánn-mih --lah!

哪會用得按呢啦？
 Ná ē-īng-eh án-ne --lah!

若按呢我毋就袂當食好料的？
 Nā án-ne guá m̄ tiō bē-tàng tsia̍h hó-liāu--ê?

哪會使按呢啊！
Ná ē-sái án-ne --ah! 

一定愛辦甲足鬧熱的啦，
It-tīng ài pān kah tsiok lāu-lia̍t--ê --lah, 

一定愛辦甲逐家若攏無來予恁請，
it-tīng ài pān kah ta̍k-ke nā lóng bô lâi hōo lín tshiánn,

會感覺足歹勢的！
 ē kám-kak tsiok pháinn-sè--ê!

無毋著！
Bô m̄-tio̍h! 

一定愛足鬧熱的！
It-tīng ài tsiok lāu-lia̍t --ê! 

一項嘛袂用得減！
Tsı̍t hāng mā buē-īng-eh kiám!

袂用得！
Bē-īng-eh!

袂用得！
 Bē-īng-eh! 

我反對！
Guá huán-tuì!

你根本就無共我囥在眼內嘛！
Lí kun-pún tiō bô kā guá khǹg tsāi gán-lāi --mah!

#一路#啊！
#一路# --ah!

因為#一路#佮阿桂的反對，
In-uī #一路# kah A-kuì ê huán-tuì, 

所以in決定舉行一場簡單的婚禮。
sóo-í in kuat-tīng kú-hîng tsı̍t tiûnn kán-tan ê hun-lé.

「人」這字乎，
“Lâng” tsit lī --honnh, 

其實啊是兩枝棍仔相倚啦，
kî-sı̍t --ah sī nn̄g ki kùn-á sio-uá --lah!

啊若提掉一枝乎，
 Ah nā the̍h-tiāu tsı̍t ki --honnh, 

彼个另外一枝嘛會倒落去啊，
hit ê līng-guā tsı̍t ki mā ē tó --lo̍h-khì --ah,

這个道理乎佮做翁仔某仝款啦！
 tsit ê tō-lí --honnh kah tsò ang-á-bóo kāng-khuán --lah! 

所以咱這翁仔某乎...。
Sóo-í lán tse ang-á-bóo --honnh....

啊哪會猶未講煞啦？
Ah ná ē ah-bē kóng-suah --lah?

啥物人啊？
 Siánn-mih lâng --ah?

啊德路郎啊實在是厚面皮呢！
 Ah Tik-lōo-lông --ah sı̍t-tsāi sī kāu-bīn-phuê --neh!

啊毋管啥物時陣乎，
 Ah m̄-kuán siánn-mih sî-tsūn --honnh,

攏搬這套出來講。
 lóng puann tsit thò tshut-lâi kóng,

伊乎紲落來就欲講箸矣。
 i --honnh suà--lo̍h-lâi tō beh kóng tīr --ah!

食物件嘛仝款，
Tsia̍h mı̍h-kiānn mā kāng-khuán,

就敢若食飯乎，
 tō kánn-ná tsia̍h-pn̄g --honnh, 

彼箸乎是兩枝啦，
he tīr --honnh sī nn̄g ki --lah, 

啊結做一雙啦，
ah kat-tsò tsı̍t siang --lah! 

翁仔某嘛是按呢，
Ang-á-bóo mā sī án-ne,

兩个人乎鬥陣叫一對。
 nn̄g ê lâng --honnh tàu-tīn kiò tsı̍t tuì.

著啦！
Tio̍h --lah! 

講了有夠好！
Kóng liáu ū-kàu hó!

錢無兩个彈袂霆啦！
Tsînn bô nn̄g ê tuânn bē tân --lah!

若是#一路#一枝就有夠矣！
Nā sī #一路# tsı̍t ki tiō ū-kàu --ah!

今仔日乎我就講到遮為止，
Kin-á-jı̍t --honnh guá tō kóng kàu tsia uî-tsí, 

啊逐家請用啦乎！
ah ta̍k-ke tshiánn īng --lah --honnh!

用手捎較緊啦！ 
Iōng tshiú sa khah kín --lah!

猴囡仔你啊！
Kâu-gín-á lí --ah!

無你是欠人教示是無唅，
 Bô lí sī khiàm lâng kà-sī sī --bô --hannh? 

啊你是食幾若份矣？
Ah lí sī tsia̍h kuí-nā hūn --ah?

我看你彼支喙攏毋捌停呢！
 Guá khuànn lí hit ki tshuì lóng m̄ bat thîng --neh!

歹勢這位太太，
Pháinn-sè tsit uī thài-thài, 

敢會使請你講幾句仔話？
kám ē-sái tshiánn lí kóng kuí-kù-á uē?

各位各位啊，
Kok-uī kok-uī --ah,

#一路# in媽媽欲講話矣啦！
 #一路# in má-mah beh kóng-uē --ah --lah! 

喂，
Ueh, 

各位！
kok-uī!

啊哈哈哈！
Ah ha ha ha! 

逐家講甲真著啦，
Ta̍k-ke kóng kah tsin tio̍h --lah, 

這兩个囡仔乎，
tsit nn̄g ê gín-á --honnh, 

會當予in兩个大人的感情閣較好。
ē-tàng hōo in nn̄g ê tuā-lâng ê kám-tsîng koh-khah hó.

喂！
Ueh!

壯太啊！
 Tsòng-thài --ah!

緊來旋喔！
 Kín lâi suan --ooh!

一點仔就無毋著啦！
Tsı̍t-tiám-á tō bô m̄-tio̍h --lah!

#一路#、#一路#！
#一路#, #一路#!




我共你講啦！
Guá kā lí kóng --lah!

佇我的心肝內乎，
 Tī guá ê sim-kuann-lāi --honnh, 

我從來就毋捌想講欲贏過伊死去的老爸啦！
guá tsiông-lâi tō m̄ bat siūnn-kóng beh iânn-kuè i sí--khì ê lāu-pē --lah!




當然啦！
Tong-liân --lah! 

講著彼个人，
Kóng-tio̍h hit ê lâng, 

是查埔中的查埔人呢！
sī tsa-poo tiong ê tsa-poo-lâng --neh!




所以我這馬已經決定矣，
Sóo-í guá tsit-má í-king kuat-tīng --ah,

我以後乎欲做壯太心內的第二名。
 guá í-āu --honnh beh tsò Tsòng-thài sim-lāi ê tē-lī miâ.




你這是啥物戇決定，
Lí tse sī siánn-mih gōng kuat-tīng, 

我毋才是第二名。
guá m̄-tsiah sī tē-lī miâ.




第三名是我啦！
Tē-sann miâ sī guá --lah!




這个人是第四名。
Tsit ê lâng sī tē-sì miâ.




第五名是伊。
Tē-gōo miâ sī i.




我就是第六名。
Guá tō sī tē-la̍k miâ.




若按呢我就第七名。
Nā án-ne guá tiō tē-tshit miâ.




我第八啦！
Guá tē-pueh --lah!




第九是你乎。
Tē-káu sī lí --honnh.




你第十啦。
Lí tē-tsa̍p --lah.




若講著你我看乎，
Nā kóng-tio̍h lí guá khuànn --honnh, 

勉強算是第二十八啦。
bián-kióng sǹg sī tē-lī-tsa̍p-pueh --lah.




我、
Guá, 

我第二十八？
guá tē-lī-tsa̍p-pueh?




著！
Tio̍h! 

勉強是二十八。
Bián-kióng sī lī-tsa̍p-pueh.




予焦啦！
Hōo ta --lah!




啥物代誌？
Siánn-mih tāi-tsì?




阮爸按呢生敢真正會用得？
Gún pah án-ne-senn kám tsin-tsiànn ē-īng-eh? 

你到底到底是佮意伊佗一點啊？
Lí tàu-tué tàu-tué sī kah-ì i tó tsı̍t tiám --ah?




嗯。
Mh. 

我是佮意著阿桂喔！
Guá sī kah-ì tio̍h A-kuì --ooh!

噓。
 Si.




#美代子#啊！
#美代子# --ah! 

#美代子#啊！
#美代子# --ah!




來矣。
Lâi --ah!




唉！
Haih!

伊佮意我。
 I kah-ì guá. 

伊是佇咧想啥啊？
I sī tī-leh siūnn siánn --ah?




#一路#你佇咧墓仔埔做這款代誌，
#一路# lí tī-leh bōng-á-poo tsò tsit khuánn tāi-tsì,

會去予天公伯仔處罰。
 ē khì hōo thinn-kong-peh-á tshú-hua̍t.




有夠囉嗦的啦，
Ū-kàu lo-so--ê --lah,

管東管西，
 kuán tang kuán sai,

著啦！
 tio̍h --lah!

咱來去豬仔in兜好無？
 Lán lâi-khì Ti-á in tau hó --bô?

伊共我講乎伊拄仔買一个#鹹蛋超人#的𨑨迌物仔喔！
 I kā guá kóng --honnh i tú-á bué tsı̍t ê #鹹蛋超人# ê tshit-thô mı̍h-á --ooh!




按呢敢好？
Án-ne kám hó?

#一路#，
 #一路#, 

咱兩个是偷旋出來的呢！ 
lán nn̄g ê sī thau suan --tshut-lâi --ê --neh!




你這个無膽的！
Lí tsit ê bô-tánn--ê!




唉！
Haih!

#一路#你誠害呢！
 #一路# lí tsiânn hāi --neh!




哪會無唅？
Ná ē bô --hannh?

應該是落佇咧遮啊！
 Ing-kai sī lak tī-leh tsia --ah!

走去佗位唅？
 Tsáu khì tó-uī --hannh?




你是毋是咧揣這？
Lí sī m̄ sī leh tshuē tse?




「家族」，
“Ka-tso̍k”, 

中山田小學三年村上猛，
Tiong-san-tiân sió-ha̍k sann nî Tshun-siōng Bíng,

佇咧頂禮拜日，
 tī-leh tíng lé-pài-lı̍t, 

阮兜接著阮阿爸戰死的消息，
gún tau tsiap-tio̍h gún a-pah tsiàn-sí ê siau-sit,

阮爸爸伊欲出發前一工的暗時，
 gún pá-pah i beh tshut-huat tsîng tsı̍t kang ê àm-sî, 

我佮阮爸爸兩个人鬥陣咧洗身軀，
guá kah gún pá-pah nn̄g ê lâng tàu-tīn leh sé-sin-khu, 

爸爸伊講足濟伊細漢時陣的代誌予我聽。
pá-pah i kóng tsiok tsuē i suè-hàn sî-tsūn ê tāi-tsì hōo guá thiann.

伊孽潲去予人罵，
 I gia̍t-siâu khì hōo lâng mā, 

冤家佮人相拍，
uan-ke kah lâng sio-phah, 

輸矣足毋甘願的，
su --ah tsiok m̄ kam-guān--ê, 

我聽了後目屎就津落來矣，
guá thiann liáu-āu ba̍k-sái tō tin --lo̍h-lâi --ah,

佇咧阮爸爸發現的時陣，
 tī-leh gún pá-pah huat-hiān ê sî-tsūn, 

我掠準伊會足受氣的，
guá lia̍h-tsún i ē tsiok siūnn-khì--ê, 

猶毋過伊並無受氣，
iáu-m̄-koh i pīng bô siūnn-khì, 

伊講「爸爸因為有你佇咧，
i kóng “pá-pah in-uī ū lí tī --leh,

所以會用得安心上戰場，
 sóo-í ē-īng-eh an-sim tsiūnn tsiàn-tiûnn,

小猛多謝你投胎做爸爸的囡仔。」
 Sió-bíng to-siā lí tâu-thai tsò pá-pah ê gín-á.”

我有一个叫幸子的小妹，
 Guá ū tsı̍t ê kiò Hīng-tsú ê sió-bē, 

因為希望伊會當幸福，
in-uī hi-bāng i ē-tàng hīng-hok, 

所以叫做幸子，
sóo-í kiò-tsuè Hīng-tsú,

後壁閣有兩个小弟，
 āu-piah koh ū nn̄g ê sió-tī, 

猶閣有阿公佮阿媽，
ah-koh ū a-kong kah a-má, 

猶閣有阿母，
ah-koh ū a-bú, 

爸爸無佇咧，
pá-pah bô tī --leh, 

連我攏總是七个人的家族，
liân guá lóng-tsóng sī tshit ê lâng ê ka-tso̍k, 

雖然我才九歲猶閣是一个囡仔，
sui-liân guá tsiah káu huè ah-koh sī tsı̍t ê gín-á, 

猶毋過我是大漢囝，
iáu-m̄-koh guá sī tuā-hàn kiánn,

所以我袂用得流目屎。
 sóo-í guá buē-īng-eh lâu ba̍k-sái. 

因為將來逐家攏欲倚靠我，
In-uī tsiong-lâi ta̍k-ke lóng beh uá-khò --guá, 

以後我欲保護小妹，
í-āu guá beh pó-hōo sió-bē, 

猶閣有這个家。
ah-koh ū tsit ê ke.




阿爸，
A-pah, 

你敢知我嘛有小妹矣喔！
lí kám tsai guá mā ū sió-bē --ah --ooh!

伊叫做阿桂，
 I kiò-tsuè A-kuì, 

伊佮我仝年喔！
i kah guá kāng nî --ooh! 

我早伊三個月出世，
Guá tsá i sann kò gue̍h tshut-sì,

所以我是阿兄。
 sóo-í guá sī a-hiann.




喂！
Ueh! 

壯太啊！
Tsòng-thài --ah!

我揣著球矣喔！
 Guá tshuē-tio̍h kiû --ah --ooh! 

是伊共我揣著的。
Sī i kā guá tshuē--tio̍h--ê!




哪會按呢？
Ná ē án-ne?




一、兩。
Tsı̍t, nn̄g.




出力啊。
Tshut-la̍t --ah.




袂用得干焦戇戇仔搬，
Bē-īng-eh kan-na gōng-gōng-á puann, 

愛用頭殼啦！
ài iōng thâu-khak --lah!




用頭殼喔。
Iōng thâu-khak --ooh?




無毋著用頭殼。
Bô m̄-tio̍h iōng thâu-khak.




你這个人有夠巧的呢！
Lí tsit ê lâng ū-kàu khiáu--ê --neh!

用這个方法加偌輕鬆的呢！
 Iōng tsit ê hong-huat ke guā khin-sang--ê --neh!




我講的無毋著吧！
Guá kóng--ê bô m̄-tio̍h --pah!

你嘛愛學會曉用頭殼。
 Lí mā ài o̍h ē-hiáu iōng thâu-khak.




猶是愛大力才有法度。
Iah sī ài tuā-la̍t tsiah ū huat-tōo.




哪會發生這種代誌啊？
Ná ē huat-sing tsit tsióng tāi-tsì --ah?




加油、加油、加油。
Ka-iû, ka-iû, ka-iû.




好矣，
Hó --ah! 

按呢應該就差不多矣。
Án-ne ing-kai tō tsha-put-to --ah!




看起來應該真在矣喔。
Khuànn --khí-lâi ing-kai tsin tsāi --ah --ooh.

一定袂閣倒去的啦！
 It-tīng buē koh tó--khì  --ê --lah!




敢誠實的唅？
Kám tsiânn-sı̍t--ê --hannh?




著啊！
Tio̍h --ah!

著啊！
Tio̍h --ah!




猶毋過遐爾媠的衫拍垃圾矣，
Iáu-m̄-koh hiah-nī suí ê sann phah lah-sap --ah,

敢會予恁媽媽罵？
 kám ē hōo lín ma-ma mē?




喔！
Ooh! 

拜託的！
Pài-thok--ê! 

你哪會遮爾無膽唅？
Lí ná ē tsiah-nī bô-tánn --hannh? 

猶毋過壯太啊，
Iáu-m̄-koh Tsòng-thài --ah, 

你害矣喔！
lí hāi --ah --ooh!




無要緊啦！
Bô iàu-kín --lah! 

我聽講我的新爸爸伊會買新衫予我喔！
Guá thiann-kóng guá ê sin pá-pah i ē bué sin sann hōo --guá --ooh!




謼！
Hooh! 

你新爸爸遮爾有錢喔！
Lí sin pá-pah tsiah-nī ū-tsînn --ooh!




嗯！
Mh! 

有錢啊，
Ū-tsînn --ah!

因為伊佇咧病院做藥劑師喔！
 In-uī i tī-leh pēnn-īnn tsò io̍h-tsè-su --ooh!




是毋是司公唅？
Sī m̄ sī sai-kong --hannh?




毋是啦！
M̄ sī --lah! 

伊是專門咧共人敆藥仔的啦！
I sī tsuan-bûn leh kā lâng kap-io̍h-á--ê --lah! 

啊恁爸爸咧？
Ah lín pá-pah --leh?




阮爸喔！
Gún pâ --ooh! 

是一个無路用的做木的啦！
Sī tsı̍t ê bô-lōo-īng--ê tsò ba̍k--ê --lah!




我喔，
Guá --ooh,

阮爸爸已經死矣啦！
gún pá-pah í-king sí --ah --lah!




啊，
Ah, 

失禮！
sit-lé!




壯太in爸爸嘛死矣啊，
Tsòng-thài in pá-pah mā sí --ah --ah, 

伊本來無爸爸，
i pún-lâi bô pá-pah,

這馬有加一个新爸爸喔，
 tsit-má ū ke tsı̍t ê sin pá-pah --ooh,

著無？
 tio̍h --bô?




嗯，
Mh,

你嘛一定會有新爸爸。 
 lí mā it-tīng ē ū sin pá-pah.




嗯。
Mh.

我、我無需要爸爸，
 Guá, guá bô su-iàu pá-pah,

因為我咧欲做老爸矣。
 in-uī guá tih-beh tsò lāu-pē --ah.




若按呢你毋就應該先結婚才著，
Nā án-ne lí m̄ tiō ing-kai sing kiat-hun tsiah tio̍h, 

結婚了後毋才有法度孵卵。
kiat-hun liáu-āu m̄-tsiah ū huat-tōo pū-nn̄g.




哈哈哈哈！
Ha ha ha ha!




彼是啥物啊？
He sī siánn-mih --ah?




你知影彼是啥物意思無？
Lí tsai-iánn he sī siánn-mih ì-sù --bô?




我叫壯太，
Guá kiò Tsòng-thài,

伊是#一路#，
 i sī #一路#, 

阮攏是小學三年仔，
gún lóng sī sió-ha̍k sann-nî-á, 

啊你咧？
ah lí --leh?




小猛，
Sió-bíng,

我嘛讀小學三年。 
 guá mā tha̍k sió-ha̍k sann nî.




啊！
Ah! 

你佮我過身的爸爸是仝款的名呢，
Lí kah guá kuè-sin ê pá-pah sī kāng-khuán ê miâ --neh,

按呢生你一定會是一个好爸爸喔，
 án-ne-senn lí it-tīng ē sī  tsi̍t ê hó pá-pah --ooh,

足#酷#的！
 tsiok #酷#--ê!




謼！
Hooh!

你這馬這个爸爸實在有夠肉跤！
 Lí tsit-má tsit ê pá-pah si̍t-tsāi ū-kàu bah-kha!




啊？
Ah? 

#一路#，
#一路#,

你哪會閣講這款話啦！
 lí ná ē koh kóng tsit khuán uē --lah! 

你是咧創啥啦？
Lí sī leh tshòng siánn --lah! 

莫走！
Mài tsáu!




哪有要緊啦！
Ná ū iàu-kín --lah! 

伊就會閣買新的予你矣啦。
I tiō ē koh bé sin--ê hōo --lí --ah --lah!




莫走！
Mài tsáu!




多謝！
To-siā! 

實在真多謝你，
Sı̍t-tsāi tsin to-siā --lí,

壯太。
 Tsòng-thài.




喂！
Ueh!

壯太，
 Tsòng-thài, 

咱三个人鬥陣來踢跤球好無？
lán sann ê lâng tàu-tīn lâi that kha-kiû hó --bô?

喂，
 Ueh, 

小猛！
Sió-bíng! 

奇怪，
Kî-kuài, 

伊是走去佗位唅？
i sī tsáu khì tó-uī --hannh? 

謼！
Hooh! 

欲走也毋講一聲，
Beh tsáu ā m̄ kóng tsı̍t siann,

有夠無禮貌的啦！
 ū-kàu bô lé-māu--ê --lah!




猶毋過，
Iáu-m̄-koh, 

我敢若聽著伊講多謝呢。
guá kánn-ná thiann-tio̍h i kóng to-siā --neh!




感謝恁逐家啦！
Kám-siā lín ta̍k-ke --lah! 

我實在是足好運的啦！
Guá sı̍t-tsāi sī tsiok hó-ūn--ê --lah!




阮攏知矣，
Gún lóng tsai --ah! 

毋免閣講矣！
M̄-bián koh kóng --ah!

哎啊，
 Aih-ah, 

到底是行有法啊無啦？
tàu-té sī kiânn ū huat --ah --bô --lah?




你愛徛予在。
Lí ài khiā hōo tsāi.

啊放尿毋好放咧褲裡啦！
 Ah pàng-liō m̄ hó pàng leh khòo--e --lah!

較細膩的唅。
 Khah sè-jī--ê --hannh!




我實在是足好運的，
Guá sı̍t-tsāi sī tsiok hó-ūn--ê, 

會當拄著恁逐家。
ē-tàng tú-tio̍h lín ta̍k-ke.




哎啊，
Aih-ah, 

按呢欲哪會使啦！
án-ne beh ná ē-sái --lah!




你共我徛起來，
Lí kā guá khiā --khí-lâi,

行啦！
 kiânn --lah!




實在有夠見笑的啦！
Sı̍t-tsāi ū-kàu kiàn-siàu--ê --lah!




無要緊啦！
Bô iàu-kín --lah! 

我會連伊的份鬥陣拍拚的喔，
Guá ē liân i ê hūn tàu-tīn phah-piànn--ê --ooh,

雖然講我才九歲爾爾，
 sui-jiân kóng guá tsiah káu huè niā-niā,

閣是一个囡仔，
 koh sī tsı̍t ê gín-á,

猶毋過我是大漢囝，
 iáu-m̄-koh guá sī tuā-hàn kiánn, 

我袂用得流目屎，
guá bē-īng-tit lâu ba̍k-sái, 

因為以後逐家攏欲倚靠我。
in-uī í-āu ta̍k-ke lóng beh uá-khò --guá. 

啊？
Ah?

#一路#？
 #一路#?




細膩喔，
Sè-jī --ooh! 

行予好喔！
Kiânn hōo hó --ooh!

球來矣！
Kiû lâi --ah!

害矣啦！
Hāi --ah --lah!

市村伊㧎佇咧便所內底矣啦！
 Tshī-tshun i khê tī-leh piān-sóo lāi-té --ah --lah!

而且是面向下跤。
Jî-tshiánn sī bīn hiòng ē-kha.

有夠臭喔。
Ū-kàu tshàu --ooh!

#一路#啊！
#一路# --ah!

莫走啊！
 Mài tsáu --ah!

謼！
 Hooh! 

你這个猴囡仔！
Lí tsit ê kâu-gín-á! 

莫走啦。
Mài tsáu --lah!

壯太，
Tsòng-thài, 

你是走去佗位矣？
lí sī tsáu khì tó-uī --ah? 

害我四界揣。 
Hāi guá sì-kè tshuē.

啊！
Ah!

阿桂。
 A-Kuì.

你是按怎變甲按呢生？
Lí sī án-nuá piàn kah án-ne-senn?

啊！
Ah! 

啊這喔。
Ah tse --ooh.

今仔日是足重要的大日子呢，
Kin-á-jı̍t sī tsiok tiōng-iàu ê tuā-jı̍t-tsí --neh,

你愛好好仔振作，
 lí ài hó-hó-á tsín-tsok,

實在喔！
 si̍t-tsāi --ooh!

我愛保護小妹佮這个家。
Guá ài pó-hōo sió-bē kah tsit ê ke.

