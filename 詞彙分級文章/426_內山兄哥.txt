426 內山兄哥

內山兄哥
Lāi-suann hiann-ko




阮就是青春的內山的兄哥
Gún tsiū sī tshing-tshun ê lāi-suann ê hiann-ko

七八早著出門
Tshit-peh-tsá tio̍h tshut-mn̂g

準備欲巡田園
Tsún-pī beh sûn tshân-hn̂g

正手攑鋤頭倒手捎畚箕
Tsiànn-tshiú gia̍h tî-thâu tò-tshiú sa pùn-ki

行路輕鬆有元氣
Kiânn-lōo khin-sang ū guân-khì

行到我的田園邊
Kiânn kàu guá ê tshân-hn̂g-pinn

聽人講臺北都市
Thiann lâng kóng Tâi-pak too-tshī

光景真怪奇好趁錢呢
Kong-kíng tsin kuài-kî hó thàn-tsînn --neh

阮就是青春的內山的兄哥
Gún tsiū sī tshing-tshun ê lāi-suann ê hiann-ko

坐這台鐵牛車
Tsē tsit tâi thih-gû-tshia

準備欲去遊都市
Tsún-pī beh khì iû too-tshī

跤是穿草鞋頭殼戴草笠
Kha sī tshīng tsháu-uê thâu-khak tì tsháu-le̍h

搖來搖去真有勢
Iô lâi iô khì tsin ū-sè

盤山過嶺又過溪
Puânn-suann kuè-niá iū kuè khe

若去到臺北都市
Nā khì kàu Tâi-pak too-tshī

#我要買東西#倒轉去呢
#我要買東西# tò-tńg-khì --neh

阮就是青春的內山的兄哥
Gún tsiū sī tshing-tshun ê lāi-suann ê hiann-ko

第一次到臺北
Tē-it tshù kàu Tâi-pak

實在有影好𨑨迌
Si̍t-tsāi ū-iánn hó tshit-thô

無論新公園圓山動物園
Bô-lūn sin kong-hn̂g Înn-suann tōng-bu̍t-hn̂g

人山人海滿滿是
Jîn san jîn hái muá-muá-sī

逐家都是笑咪咪
Ta̍k-ke to sī tshiò-mi-mi

予我來感覺爽快
Hōo guá lâi kám-kak sóng-khuài

無想倒轉去倒轉去呢
Bô siūnn tò-tńg-khì tò-tńg-khì --neh

