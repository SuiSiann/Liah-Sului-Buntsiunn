691 《臺灣古詩詞》

蘭
Lân

柔葉吹惠風，
Jiû ia̍p tshui huī-hong,

芳叢挹清露。
hong tsông ip tshing-lōo.

深谷不逢人，
Tshim kok put hông jîn,

幽香暗中度。
iu hiong àm-tiong tōo.

蓮池潭
Liân-tî-thâm

蓮瓣芹絲一氣香，
Liân pān khîn si it khì hiong,

天然泮水繞宮牆。
thian-jiân phuàn-suí jiàu kiong-tshiông.

林端不許飛鴞集，
Lîm tuan put hí hui hiau tsi̍p,

山勢高騫拱鳳皇。
san-sè ko khian kióng hōng-hông.

木棉花 
Bo̍k-biân-hua

春光爛漫木棉紅，
Tshun-kong lān-bān bo̍k-biân hông,

火齊珠懸二月中。
hónn tsê tsu hiân jī-gua̍t tiong.

飛絮漫令膏血盡，
Hui-sù bān līng ko-hiat tsīn,

幾人安燠護寒風。
kí jîn an ò hōo hân-hong.

山行觀稼 
San hîng kuan kà

#臺#田種稻兼麥菽，
#Tâi# tiân tsiòng tō kiam bi̍k siok,

民勞尚樸寡馳逐。
bîn lô siōng phok kuá tî-tio̍k.

農夫全力事耕耘，
Lông-hu tsuân-li̍k sū king-ûn,

一歲居然有三熟。
it suè ku-jiân iú sam sio̍k.

#臺灣#紀巡詩 
#Tâi-uân# kí sûn si

打鼓山頭石罅開，
Tánn-kóo-san thiô si̍k-hà khai,

懸崖倒拍海潮迴。
hiân-gâi tó phik hái-tiâu huê.

雷聲鼎沸浮空翠，
Luî sing tíng-huì hôo khong tshuì,

萬里風檣認影來。
bān-lí hong-tshiông jīn íng lâi.

氣候
Khì-hāu

少寒多燠不霜天，
Siáu hân to ò put song thian,

木葉長青花久妍。
bo̍k ia̍p tiông tshing hua kiú giân.

真個四時皆似夏，
Tsin kò sù-sî kai sū hā,

荷花渡臘菊迎年。
hô-hua tōo lia̍p kiok gîng liân.

#半屏山 #
#Puàn-pîng-san#

陡然拔地起，
Tóo-jiân pua̍t tē khí,

半壁凌芳洲。
puàn-phik lîng hong tsiu.

翠色空霄漢，
Tshuì-sik khong siau-hàn,

嵐光鎖綠疇。
lâm-kong só lio̍k tiû.

鳥道晴峰拱，
Niáu-tō tsîng hong kióng.

雲帆碧海收。
ûn-huân phik-hái siu.

影入蓮潭水，
Íng ji̍p liân-thâm suí,

千年勝蹟留。
tshian liân sìng-tsik liû.

#二贊行溪#。
#Jī-tsàn-hâng-khe#.

#竹橋#平野路，
#Tiok-kiâu# pîng iá lōo,

春水漲清溪。
tshun suí tiòng tshing khe.

風靜寒沙闊，
Hong tsīng hân sa khuah,

煙濃遠樹低。
ian lông uán sū kē.

青蕪喧海燕，
Tshing bû suan hái iàn,

碧岸叫村雞。
phik gān kiò tshun ke.

為語南遊客，
Uī gú lâm iû-khik,

應知慎馬蹄。
ing ti sīn má-tê.

閒蟬
Hân-siân

雨後復斜陽，
Ú hiō ho̍k siâ-iông,

林端滴未已。
Lîm tuan tik bī í,

笠屐曲隄前，
Li̍p kia̍h khiok thê tsiân,

蟬吟悠然起。
siân gîm iu-jiân khí.

四顧皆綠天，
Sù-kòo kai lio̍k thian,

近聆聲頓止。
kīn lîng sing tùn tsí,

悄步細追尋，
Tshiáu-pōo sè tui-sîm,

隱在濃陰裡。
ún tsāi lông-im--lí.

桃子園
Thô-tsú uân

茅店鬻田具，
Mâu-tiàm io̍k tiân-kū,

柴門當酒壚。
tshâi-bûn tòng tsiú-lôo.

穿牆松幹古，
Tshuan tshiông siông kàn kóo,

近水稻花腴。
kīn suí tō-hua jû.

浣女沿溪跪，
Uān-lú iân khe kuī,

村雞上屋呼。
tshun ke siōng ok hoo.

書聲出深竹，
Su sing tshut tshim tiok,

入耳半娵隅。
ji̍p ní puàn tsoo-gû.

南巡紀事 
Lâm sûn kí-sū

路轉埤頭近，
Lōo tsuán pi-thiô kīn,

平山一線連。
pîng san it-siàn liân.

野橋低澗水，
Iá-kiâu te kàn-suí,

深竹暗村煙。
tshim tiok àm tshun ian.

犬吠花間逕，
Khián huī hua-kan kìng,

人鋤屋後田。
jîn tû ok-hiō tiân.

不知身異域，
Put ti sin īnn-hi̍k,

疑對#武陵#仙。
gî tuì #Bú-lîng# sian.

#玉山#積雪 。
#Gio̍k-san# tsik suat.

天外玉芙蓉，
Thian guē gio̍k hû-iông,

晶瑩徹幾重。
tsing-îng thiat kí tiông.

可望不可及，
Khó bōng put khó ki̍p,

無夏亦無冬。
bû hā i̍k bû tong.

海上殷紅日，
Hái-siōng ûn-hông ji̍t,

雲間描白龍。
ûn-kan biâu pi̍k liông.

仙人藐#姑射#，
Sian-jîn biáu #Koo-iā#,

皎潔好姿容。
kiáu-kiat hònn tsu-iông.

過#內湖莊#
Kò #Luē-ôo-tsong#

平隴多栽稻，
Pîng lóng to tsai tō,

高園半種茶。
ko uân puàn tsiòng tshâ.

溪灣沙岸仄，
Khe uan sa-gān tsik,

徑曲竹籬斜。
kìng khiok tiok-lî siâ.

老屋棲深樹，
Nóo-ok tshe tshim sū,

閒門掩落花。
hân bûn iám lo̍k hua.

地幽人境隔，
Tē iu jîn-kíng kik,

耕讀足生涯。
king tho̍k tsiok sing-gâ.

泮水荷香 。
Phuàn-suí hô hiong.

泮水天然十畝塘，
Phuàn-suí thian-jiân si̍p bóo tông,

亭亭菡萏映宮牆。
tîng-tîng hām-tām iòng kiong-tshiông.

月明花下香初裊，
Gua̍t bîng hua hā hiong tshoo niáu,

雨落潭空藕正長。
Ú lo̍k thâm khong ngóo tsìng tiông.

綠葉醉風驚鳥夢，
Lio̍k-ia̍p tsuì hong king niáu bōng,

澄波墜粉漾魚忙。
tîng pho tuī hún iōng gû bông.

幽芳一點無塵到，
Iu hong it tiám bû tîn tò,

況是月明夜氣涼。
hóng sī gua̍t bîng iā-khì liông.

