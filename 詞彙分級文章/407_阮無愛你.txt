407 阮無愛你

阮無愛你
Guán bô ài lí




無愛你啊無愛你啊
Bô ài lí --ah bô ài lí --ah

無愛你這个#壞東西#啊
Bô ài lí tsit ê #壞東西# --ah

假情假愛對著人啊
Ké tsîng ké ài tùi tio̍h lâng --ah

講話又閣無正經
Kóng-uē iū-koh bô tsìng-king

無愛你啊無愛你啊
Bô ài lí --ah bô ài lí --ah

像你這款的男性
Tshiūnn lí tsit khuán ê lâm-sìng

怎樣你也無想家己身份
Tsuánn-iūnn lí iā bô siūnn ka-kī sin-hūn

叫阮來鍾情
Kiò guán lâi tsiong-tsîng

無愛你啊無愛你啊
Bô ài lí --ah bô ài lí --ah

無愛你這个#壞東西#啊
Bô ài lí tsit ê #壞東西# --ah

花言巧語採花蜂啊
Hua giân khá gí tshái hue phang --ah

請你毋通膏膏纏
Tshiánn lí m̄-thang ko-ko-tînn

姑娘啊姑娘毋通受氣
koo-niû --ah koo-niû m̄-thang siū-khì

我是真心咧愛你
Guá sī tsin-sim teh ài lí

像我這款的人有情有義
Tshiūnn guá tsit khuán ê lâng ū tsîng ū gī

標準的男兒
Piau-tsún ê lâm-jî

無愛你啊無愛你啊
Bô ài lí --ah bô ài lí --ah

無愛你這个#壞東西#啊
Bô ài lí tsit ê #壞東西# --ah

雖然穿插真標緻啊
Sui-jiân tshīng-tshah tsin phiau-tì --ah

毋過態度無佮意
M̄-koh thāi-tōo bô kah-ì

無愛你啊無愛你啊
Bô ài lí --ah bô ài lí --ah

像你這款的男兒
Tshiūnn lí tsit khuán ê lâm-jî

也敢想欲對阮表示情意
Iā kánn siūnn-beh tùi guán piáu-sī tsîng-ì

叫阮怎愛你
Kiò guán tsuánn ài lí

