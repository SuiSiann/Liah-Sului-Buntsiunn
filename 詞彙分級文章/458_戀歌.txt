458 戀歌

戀歌
Luân kua




思戀你思戀你啊
Su-luân lí su-luân lí --ah

你我離別三年啦
Lí guá lî-pia̍t sann nî --lah

昨暝的夢
Tsa-mî ê bāng

猶原也是你的夢
Iu-guân iā sī lí ê bāng

港邊的海鳥
Káng-pinn ê hái-tsiáu

怎樣拍醒阮美夢
Tsuánn-iūnn phah-tshénn gún bí bāng

啼哭聲音悲哀
Thî-khàu siann-im pi-ai

會予人心內憂悶
Ē hōo lâng sim-lāi iu-būn

你的影浮在目前
Lí ê iánn phû tsāi ba̍k-tsîng

為你相思哭規暝
Uī lí siunn-si khàu kui mî

不時來看海水
Put-sî lâi khuànn hái-tsuí

想著伊的人
Siūnn-tio̍h i ê lâng

天頂的月娘
Thinn-tíng ê ge̍h-niû

哪會照入阮心內
Ná ē tsiò-ji̍p gún sim-lāi

希望你傳予我
Hi-bāng lí thuân hōo guá

會得知影伊心內
Ē-tit tsai-iánn i sim-lāi

我的心想欲飛去
Guá ê sim siūnn-beh pue khì

伊的身邊見一面
I ê sin-pinn kìnn tsi̍t bīn

夜夜會過長暝
Iā-iā ē kuè tn̂g mî

也是為著你
Iā sī uī-tio̍h lí

只有你一人
Tsí-ū lí tsi̍t lâng

才會予我心平安
Tsiah ē hōo guá sim pîng-an

等何時會相會
Tán hô-sî ē siong-huē

會得佮你再相會
Ē-tit kah lí tsài siong-huē

