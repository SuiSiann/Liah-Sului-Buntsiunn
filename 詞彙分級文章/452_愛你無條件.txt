452 愛你無條件

愛你無條件
Ài lí bô tiâu-kiānn




愛你無條件
Ài lí bô tiâu-kiānn

愛我用心肝
Ài guá iōng sim-kuann

毋管別人按怎講
M̄-kuán pa̍t-lâng án-tsuánn kóng

相信我愛的人袂變卦
Siong-sìn guá ài ê lâng buē piàn-kuà

愛情無條件
Ài-tsîng bô tiâu-kiānn

緣份全看破
Iân-hūn tsuân khuànn-phuà

為你犧牲遮爾大
Uī lí hi-sing tsiah-nī tuā

敢講你愛我去死才知疼
Kám kóng lí ài guá khì sí tsiah tsai thiànn

啊 我毋甘 我毋甘
Ah guá m̄-kam guá m̄-kam

我毋甘愛你愛甲將你送別人
Guá m̄-kam ài lí ài kah tsiong lí sàng pa̍t-lâng

緣份猶未完
Iân-hūn iáu-bē uân 

怨恨已經滿
Uàn-hūn í-king buán

山盟海誓原來是一場夢
San-bîng-hái-sè guân-lâi sī tsi̍t tiûnn bāng

啊 我毋甘 我毋甘
Ah guá m̄-kam guá m̄-kam

我毋甘得袂著你
Guá m̄-kam tit buē tio̍h lí

我嘛毋願放
Guá mā m̄-guān pàng

有你是怨嘆
Ū lí sī uàn-thàn

無你是烏暗
Bô lí sī oo-àm

哪甘目睭金金
Ná kam ba̍k-tsiu kim-kim

看你去愛別人
Khuànn lí khì ài pa̍t-lâng

愛你無條件
Ài lí bô tiâu-kiānn

恨嘛無條件
Hūn mā bô tiâu-kiānn

毋管別人按怎看
M̄-kuán pa̍t-lâng án-tsuánn khuànn

我已經決定陪你到永遠
Guá í-king kuat-tīng puê lí kàu íng-uán

