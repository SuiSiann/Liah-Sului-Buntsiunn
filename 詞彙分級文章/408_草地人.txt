408 草地人

草地人
Tsháu-tē-lâng




員林是椪柑的出名地 
Uân-lîm sī phòng-kam ê tshut-miâ tē

無論是男女老幼逐家都知影
Bô-lūn sī lâm-lí lāu iù ta̍k-ke to tsai-iánn

我就是出世在農村
Guá tō sī tshut-sì tsāi lông-tshun

椪柑出名的鄉里
Phòng-kam tshut-miâ ê hiunn-lí

雖然是離開故鄉來到他鄉里
Sui-jiân sī lī-khui kòo-hiong lâi-kàu thann hiong-lí

但是我時常想起
Tān-sī guá sî-siông siūnn-khí

按怎啊 按怎啊
Án-tsuánn --ah án-tsuánn --ah

按怎啊 可愛的鄉里唷
Án-tsuánn --ah khó-ài ê hiunn-lí --ioh

你是員林人？
Lí sī Uân-lîm lâng?

是嘛！
Sī --mah!

你叫做黃三元？
Lí kiò-tsò N̂g Sam-uân?

著著著！
Tio̍h tio̍h tio̍h!

第一是出名椪柑 第二鹹酸甜
Tē-it sī tshut-miâ phòng-kam tē-jī kiâm-sng-tinn

嗯
Mh

第三是唱歌彼个叫做黃三元
Tē-sann sī tshiùnn-kua hit ê kiò-tsò N̂g Sam-uân

喂 烏白講
Ueh oo-pe̍h kóng

出世在農村的黃三元
Tshut-sì tsāi lông-tshun ê N̂g Sam-uân

有膽量也有志氣又閣真標緻
Ū tám-liōng iā ū tsì-khì iū-koh tsin phiau-tì

優美的 迷人的 歌聲
Iu-bí ê bê-lâng ê kua-siann

人人都會思慕伊
Lâng-lâng to ē su-bōo i

若是我聽著伊的優美的歌詩
Nā-sī guá thiann-tio̍h i ê iu-bí ê kua-si

心內就感覺輕鬆
Sim-lāi tō kám-kak khin-sang

按怎啊 按怎啊
Án-tsuánn --ah án-tsuánn --ah

啊啊 每日來為伊迷
Ah ah múi-ji̍t lâi ūi i bê

你是草地人？
Lí sī tsháu-tē lâng?

是嘛！
Sī --mah!

出世是在農村
Tshut-sì sī tsāi lông-tshun

是嘛！
Sī --mah!

看你是真正標緻
Khuànn lí sī tsin-tsiànn phiau-tì

態度無佮意
Thāi-tōo bô kah-ì

嗯 袂風流袂曉啉酒才是好男兒
Mh bē hong-liû bē-hiáu lim tsiú tsiah sī hó lâm-jî

喂 烏白講
Ueh oo-pe̍h kóng

雖然是你看我無佮意
Sui-jiân sī lí khuànn guá bô kah-ì

但是我也有志氣也有人情味
Tān-sī guá iā ū tsì-khì iā ū jîn-tsîng-bī

希望恁著愛相疼痛
Hi-bāng lín tio̍h-ài sio thiànn-thàng

我是一个出外人
Guá sī tsi̍t ê tshut-guā-lâng

若是我袂曉啉酒
Nā-sī guá bē-hiáu lim tsiú

閣再袂風流
Koh-tsài bē hong-liû

所以我就是一个
Sóo-í guá tō sī tsi̍t ê

按怎啊 按怎啊 按怎啊
Án-tsuánn --ah án-tsuánn --ah án-tsuánn --ah

標準的男兒
Piau-tsún ê lâm-jî

