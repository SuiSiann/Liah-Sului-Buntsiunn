661 18.約定

哈哈哈。
Ha ha ha.

#一路#，
#一路#, 

你足厲害，
lí tsiok lī-hāi, 

我干焦會當提著兩粒饅頭爾爾呢！
guá kan-na ē-tàng the̍h-tio̍h nn̄g lia̍p bán-thô niā-niā --neh! 

嘿！
Heh! 

當然啊，
Tong-liân --ah, 

我功夫比你閣較好啊！
guá kang-hu pí lí koh-khah hó --ah!

後遍乎我會順紲替你提一份啊啦！
Āu piàn --honnh guá ē sūn-suà thè lí the̍h tsi̍t hūn --ah --lah! 

嘻嘻嘻。
Hi hi hi.

#一路#。
#一路#.

呃？
Eh? 

啥人啊？
Siánn-lâng --ah? 

#洋平#喔。
#洋平# --ooh.

昨昏是禮拜，
Tsa-hng sī lé-pài, 

你去佗位，
lí khì tó uī, 

你共我講啊！
lí kā guá kóng --ah!

哈哈哈。
Ha ha ha. 

#洋平#啊你問這个問題問甲真好喔，
#洋平# --ah lí mn̄g tsit ê būn-tê mn̄g kah tsin hó --ooh, 

昨昏山跤有舉辦落成典禮啊！
tsa-hng suann-kha ū kí-pān lo̍h-sîng tián-lé --ah! 

我一透早偌骨力咧喔就走去排隊矣呢！
guá tsi̍t thàu-tsá guā kut-la̍t --leh --ooh tō tsáu khì pâi-tuī --ah --neh! 

我一聲喔就提十人份的紅白麻糍佮饅頭喔。
Guá tsi̍t-siann --ooh tō the̍h tsa̍p lâng hūn ê âng pe̍h muâ-tsî kah bán-thô --ooh.

你講啥？
Lí kóng siánn? 

啥物紅白麻糍佮饅頭？
Siánn-mih âng pe̍h muâ-tsî kah bán-thô? 

哈哈哈，
Ha ha ha, 

啊你的頭毛是按怎啦？
ah lí ê thâu-mn̂g sī án-nuá --lah? 

哈哈哈，
Ha ha ha, 

猶毋過真古錐呢！
iah-m̄-koh tsin kóo-tsui --neh! 

你看你的頭殼，
lí khuànn lí ê thâu-khak,

圓滾滾、光光光，
înn-kún-kún, kng-kng-kng, 

袂䆀喔！
buē-bái --ooh! 

我欣賞你啦！
Guá him-sióng lí --lah! 

男子漢#洋平#。
Lâm-tsú-hàn #洋平#.

#一路#，
#一路#,

你這个臭小囝！
 lí tsit ê tshàu-sió-kiánn!

啊！
Ah! 

我袂記矣啦！
Guá buē-kì --ah --lah! 

啊，
AH, 

緊呢！
kín --neh! 

緊呢！
Kín --neh! 

緊呢！
Kín --neh! 

緊呢啦！
Kín --neh --lah!

有藍色佮紅色的喔！
Ū nâ-sik kah âng-sik --ê --ooh! 

你莫欺人太甚喔！
Lí mài khi-lîn-thài-sīm --ooh! 

一句袂記得你就當做無代誌喔！
Tsi̍t kù buē-kì-eh lí tō tòng-tsò bô tāi-tsì --ooh! 

發生啥物代誌矣？
Huat-sing siánn-mih tāi-tsì --ah? 

阿桂。
A-kuì.

攏是你害阮輸的啦！
Lóng sī lí hāi gún su --ê --lah! 

你有聽著無啦，
Lí ū thiann--tio̍h --bô --lah, 

講話啊，
kóng-uē --ah, 

你足可惡的呢，
lí tsiok khónn-ònn --ê --neh, 

你共我到底去佗位啊，
lí kā guá tàu-té khì tó-uī --ah, 

講話啊，
kóng-uē --ah, 

哪會毋講啦，
ná ē m̄ kóng --lah, 

緊講啊，
kín kóng --ah, 

頂禮拜到底走去佗位啊，
tíng lé-pài tàu-té tsáu khì tó-uī --ah, 

是按怎無來拍球，
sī án-nuá bô lâi phah-kiû, 

你講啊、講啊！
lí kóng --ah, kóng --ah!

敢若是昨昏#洋平#伊的球隊拜託#一路#去做救援，
Kánn-ná sī tsa-hng #洋平# i ê kiû-tuī pài-thok #一路# khì tsò kiù-uān, 

猶毋過#一路#伊完全袂記得這層代誌矣。
iah-m̄-koh #一路# i uân-tsuân buē-kì-eh tsit tsân tāi-tsì --ah.

唅？
Hannh? 

救援投手？
Kiù-uān tâu-tshiú? 

Mh！
Mh! 

而且我閣聽人講，
Lî-tshiánn guá koh thiann lâng kóng, 

輸的人愛剃光頭喔，
su ê lâng ài thì kng-thâu --ooh, 

所以。
sóo-í.

唉！
Haih! 

無救援就袂贏，
Bô kiù-uān tō bē iânn, 

真正是可憐呢！
tsin-tsiànn sī khó-liân --neh! 

你愛知影喔！
Lí ài tsai-iánn --ooh! 

查埔人之間的約束，
Tsa-poo-lâng tsi-kan ê iok-sok, 

就算講是犧牲性命嘛愛遵守，
tō sǹg kóng sī hi-sing sìnn-miā mā ài tsun-siú, 

你有想過七爺、八爺的故事無？
lí ū siūnn-kuè Tshit-iâ, Pueh-iâ ê kòo-sū --bô? 

你這个人哪會用得遮爾無守信用！
Lí tsit ê lâng ná ē-īng-eh tsiah-nī bô siú sìn-iōng! 

以後會曉創啥貨唅，
Í-āu ē-hiáu tshòng siánn-huè --hannh, 

你講話啊！
lí kóng-uē --ah!

阿桂，
A-kuì, 

足好的呢，
tsiok hó --ê --neh! 

伊的意思是講查某人無守約定嘛無要緊。
I ê ì-sù sī kóng tsa-bóo-lâng bô siú iok-tīng mā bô iàu-kín.

著啊，#lucky#！
Tio̍h --ah, #lucky#! 

恁是咧創啥貨啊？
Lín sī leh tshòng siánn-hè --ah? 

緊住手啊！
Kín tsū-tshiú --ah! 

唉，
Haih, 

到底是發生啥物代誌，
tàu-té sī huat-sing siánn-mih tāi-tsì, 

是啥物人毋著？
sī siánn-mih-lâng m̄-tio̍h? 

呃，
Eh, 

按呢好矣啦，
án-ne hó --ah --lah, 

我換另外一款問法啦乎，
guá uānn līng-guā tsi̍t khuán mn̄g-huat--lah --honnh, 

到底是啥物原因來起跤動手？
tàu-té sī siánn-mih guân-in lâi khí-kha-tāng-tshiú?

啊，
Ah, 

橫直啦恁兩个攏來老師的辦公室，
huînn-ti̍t --lah lín nn̄g ê lóng lâi lāu-su ê pān-kong-sik, 

有聽著無？
ū thiann--tio̍h --bô? 

Mh，
Mh, 

按呢我了解矣啦，
án-ne guá liáu-kái --ah --lah, 

橫直#一路#你一定愛共#洋平#會失禮才會用得喔！ 
huînn-ti̍t #一路# lí it-tīng ài kā #洋平# hē-sit-lé tsiah ē-īng-eh --ooh! 

我無愛啦！
Guá bô ài --lah! 

Mh?
Mh?

呃？
Eh? 

為啥物啊？
Uī siánn-mi̍h --ah? 

啥人叫#洋平#…。
Siánn-lâng kiò #洋平#….

真正是欺人太甚，
Tsin-tsiànn sī khi-lîn-thài-sīm, 

你共我會失禮我嘛袂原諒你。
lí kā guá huē-sit-lé guá mā buē guân-liōng --lí.

伊有講矣，
I ū kóng --ah, 

所以我無愛共伊會失禮，
sóo-í guá bô ài kā i hē-sit-lé, 

我若共伊會失禮，
guá nā kā i hē-sit-lé, 

伊嘛袂放我煞啊。
i mā buē pàng guá suah --ah.

唉，
Haih, 

#一路#，
#一路#, 

老師共你講謼，
lāu-su kā lí kóng--hooh, 

會失禮是因為家己感覺歹勢，
hē-sit-lé sī in-uī ka-kī kám-kak pháinn-sè, 

所以才共對方會失禮，
sóo-í tsiah kā tuì-hong hē-sit-lé,

並毋是講為著欲求人原諒，
pīng m̄ sī kóng uī-tio̍h beh kiû lâng guân-liōng, 

不管對方有欲原諒你無，
put-kuán tuì-hong ū beh guân-liōng--lí --bô, 

假使講你若感覺對不起人，
ká-sú kóng lí nā kám-kak tuì-put-khí --lâng, 

你就愛共人會失禮，
lí tiō ài kā lâng hē-sit-lé, 

老師按呢講你了解無唅？
lāu-su án-ne kóng lí liáu-kái --bô --hannh? 

這馬你閣好好仔共#洋平#會失禮一擺好無？
Tsit-má lí koh hó-hó-á kā #洋平# hē-sit-lé --tsi̍t-pái hó --bô? 

#洋平#，
#洋平#,

是我毋著啦，
sī guá m̄-tio̍h --lah, 

你莫受氣，
lí mài siū-khì,

失禮。
sit-lé.

哼！
Hngh! 

#洋平#，
#洋平#, 

老師真了解你這馬的心情啦，
lāu-su tsin liáu-kái lí tsit-má ê sim-tsîng --lah, 

猶毋過原諒別人嘛是表現男子漢的方法啊，
iah-m̄-koh guân-liōng pa̍t-lâng mā sī piáu-hiān lâm-tsú-hàn ê hong-huat --ah, 

你毋免這馬原諒伊無要緊啦，
lí m̄-bián tsit-má guân-liōng --i bô iàu-kín --lah, 

猶毋過愛會記得喔，
iah-m̄-koh ài ē-kì-eh --ooh, 

一定愛原諒伊喔。
it-tīng ài guân-liōng --i --ooh.

唅！
Hannh! 

絕交矣喔？
Tsua̍t-kau --ah --ooh? 

Mh，
Mh, 

而且#洋平#伊嘛共同學警告，
lî-tshiánn #洋平# i mā kā tông-o̍h kíng-kò, 

袂用得佮#一路#講話喔。
buē-īng-eh kah #一路# kóng-uē --ooh.

#洋平#做甲傷超過矣啦，
#洋平# tsò kah siunn tshiau-kuè--ah --lah, 

欲絕交伊家己一个人就好矣啊。
beh tsua̍t-kau i ka-kī tsi̍t ê lâng tō hó --ah --ah. 

按呢，
Án-ne, 

啊你咧？
ah lí --leh? 

你嘛無愛佮伊講話矣是毋？
Lí mā bô ài kah i kóng-uē --ah sī--m̄? 

Mh！
Mh! 

才毋是咧，
Tsiah m̄ sī --leh, 

我干焦會咧#洋平#面頭前較細膩一點仔。
guá kan-na ē leh #洋平# bīn-thâu-tsîng khah sè-lī --tsi̍t-tiám-á.

這種時陣表明立場，
Tsit tsióng sî-tsūn piáu-bîng li̍p-tiûnn, 

別人對你的看法才會無仝款。
pa̍t-lâng tuì lí ê khuànn-huat tsiah ē bô kāng-khuán.

這種代誌，
Tsit tsióng tāi-tsì, 

這馬啥人若是徛佇#一路#彼爿，
tsit-má siánn-lâng nā sī khiā tī #一路# hit pîng, 

#洋平#伊一定會閣較受氣的，
#洋平# i it-tīng ē koh-khah siūnn-khì --ê, 

顛倒延誤in和好的時機啊，
tian-tò iân-gōo in hô-hó ê sî-ki --ah, 

逐家嘛攏知影，
ta̍k-ke mā lóng tsai-iánn, 

所以才暫時無愛管in啊。
sóo-í tsiah tsiām-sî bô ài kuán --in --ah.

哼！
Hngh! 

實在是，
si̍t-tsāi sī, 

#一路#！
#一路#! 

別人無愛佮你耍，
Pa̍t-lâng bô ài kah lí sńg, 

我陪你啊，
guá puê --lí --ah, 

你想欲耍啥？
lí siūnn-beh sńg siánn? 

你想欲踢跤球，
Lí siūnn-beh that kha-kiû, 

抑是欲耍#鹹蛋超人#？
a̍h-sī beh sńg #鹹蛋超人#? 

我無愛啦。
Guá bô ài --lah.

無愛耍，
Bô ài sńg, 

準拄煞矣。
tsún-tú-suah --ah.

你是#一路#是毋？
Lí sī #一路# sī --m̄? 

Mh？
Mh? 

是啊，
Sī --ah, 

你揣我敢有啥物代誌？
lí tshē guá kám ū siánn-mih tāi-tsì? 

Mh！
Mh!

其實，
kî-si̍t, 

我有代誌想欲拜託你。
guá ū tāi-tsì siūnn-beh pài-thok --lí.

唉！
Haih! 

是按怎偏偏仔欲揀我心情䆀的時陣來揣我的麻煩。
Sī án-nuá phian-phian-á beh kíng guá sim-tsîng bái ê sî-tsūn lâi tshē guá ê mâ-huân.

假使你若是無想欲共我鬥相共無勉強啦。
Ká-sú lí nā-sī bô siūnn-beh kā guá tàu-sann-kāng bô bián-kióng --lah.

雖然我是真勉強無毋著，
Sui-liân guá sī tsin bián-kióng bô m̄-tio̍h, 

猶毋過我這馬嘛真閒啊。
iah-m̄-koh guá tsit-má mā tsin îng --ah.

啊！
Ah! 

誠實的喔！
Tsiânn-si̍t --ê --ooh! 

啊你是愛我共你鬥相共啥物啦？
Ah lí sī ài guá kā lí tàu-sann-kāng siánn-mih --lah? 

姊姊，
Tse--tseh, 

你是魔神仔著無？
lí sī môo-sîn-á tio̍h --bô? 

啊！
Ah! 

你看出來矣喔。
Lí khuànn --tshut-lâi --ah --ooh.

這馬會來揣我的喔，
Tsit-má ē lâi tshē --guá --ê --ooh, 

若毋是家婆的查某，
nā m̄ sī ke-pô ê tsa-bóo, 

就是阮厝的人，
tiō sī gún tshù ê lâng, 

啊若無就是魔神仔啦，
iah nā-bô tiō sī môo-sîn-á --lah, 

猶閣有田嬰啦，
iah-koh ū tshân-inn --lah, 

有夠煩的！
ū-kàu huân --ê! 

哈哈哈哈！
Ha ha ha ha! 

我是魔神仔無毋著，
Guá sī môo-sîn-á bô m̄-tio̍h, 

猶毋過我猶未死。
iah-m̄-koh guá ah-bē sí.

我先共你講喔，
Guá sing kā lí kóng --ooh, 

若是欲交換身體，
nā-sī beh kau-uānn sin-thé, 

無可能啦！
bô khó-lîng --lah! 

我頂遍佮人交換身體變甲有夠可憐的。
Guá tíng piàn kah lâng kau-uānn sin-thé piàn kah ū-kàu khó-liân --ê.

Mh！
Mh! 

我毋是欲拜託你這啦，
Guá m̄ sī beh pài-thok lí tse --lah,

其實是有一層代誌希望#洋平#會當想起來。
kî-si̍t sī ū tsi̍t tsân tāi-tsì hi-bāng #洋平# ē-tàng siūnn --khí-lâi.

啊！
Ah! 

你講的#洋平#是毋是彼个#洋平#唅？
Lí kóng ê #洋平# sī m̄ sī hit ê #洋平# --hannh? 

因為舊年熱天，
In-uī kū-nî lua̍h-thinn, 

我佮#洋平#阮兩个有一个約定。
guá kah #洋平# gún nn̄g ê ū tsi̍t ê iok-tīng.

恁有約定喔？
Lín ū iok-tīng --ooh?

敢講伊袂記矣是無？
Kám kóng i buē-kì --ah sī --bô?

#洋平#袂記矣是無？
#洋平# buē-kì --ah sī --bô?

去予我掠著矣乎！
Khì hōo guá lia̍h--tio̍h --ah --honnh! 

伊毋是仝款無佮別人遵守約定，
I m̄ sī kāng-khuán bô kah pa̍t-lâng tsun-siú iok-tīng, 

閣敢來罵我，
koh kánn lâi mā --guá, 

而且閣叫所有的同學莫插我！
lî-tshiánn koh kiò sóo-ū ê tông-o̍h mài tshap --guá! 

毋是啦，
M̄ sī --lah, 

雖然講是約定，
sui-liân kóng sī iok-tīng, 

猶毋過嘛毋是啥物了不起的代誌，
iah-m̄-koh mā m̄ sī siánn-mih liáu-put-khí ê tāi-tsì, 

就算講伊袂記得矣，
tiō sǹg kóng i bē-kì-lit --ah, 

我嘛袂受氣啦，
guá mā bē siūnn-khì --lah, 

mh，
mh, 

這款小代誌，
tsit khuánn sió tāi-tsì, 

其實嘛袂用得算講是約定。
kî-si̍t mā bē-īng-eh sǹg kóng sī iok-tīng.

嘿嘿，
Heh heh, 

毋管是大項代誌，
m̄-kuán sī tuā hāng tāi-tsì,

抑是小可代誌，
ia̍h-sī sió-khuá tāi-tsì,

約定乎就是約定啦！
 iok-tīng --honnh tiō sī iok-tīng --lah! 

啥物代誌，
Siánn-mih tāi-tsì, 

講予我聽啊！
kóng hōo guá thiann --ah! 

啥物代誌喔，
Siánn-mih tāi-tsì --ooh, 

我只是希望伊會當想起來，
guá tsí-sī hi-bāng i ē-tàng siūnn --khí-lâi, 

假使講、假使講伊會當想起來就好矣，
ká-sú kóng, ká-sú kóng i ē-tàng siūnn --khí-lâi tō hó --ah, 

猶毋過毋免勉強伊硬欲想起來無要緊啦，
iah-m̄-koh m̄-bián bián-kióng i ngē beh siūnn --khí-lâi bô iàu-kín --lah, 

所以#一路#你嘛毋免傷勉強喔！
sóo-í #一路# lí mā m̄-bián siunn bián-kióng --ooh! 

啊你是咧講啥啦？
Ah lí sī leh kóng siánn --lah? 

欲講敢若毋講咧，
Beh kóng kánn-ná m̄ kóng --leh, 

我這馬是真有心欲共你鬥相共呢！
guá tsit-má sī tsin ū-sim beh kā lí  tàu-sann-kāng --neh! 

逐家愛準備好喔！
Ta̍k-ke ài tsún-pī hó --ooh! 

好…球愛接予牢喔！
Hó!Kiû ài tsiap hōo tiâu --ooh! 

交予我！
Kau hōo guá! 

無問題啦！
Bô būn-tê --lah! 

#一路#，
#一路#, 

呃、呃#洋平#，
eh, eh #洋平#, 

#一路#來矣！
#一路# lâi --ah! 

Mh？
Mh?

喔！
Ooh! 

誠實想袂到呢，
Tsiânn-si̍t siūnn buē kàu --neh, 

恁遮爾仔拍拚喔，
lín tsiah-nī-á phah-piànn --ooh, 

實在足使人感動的喔，
si̍t-tsāi tsiok sú lâng kám-tōng --ê --ooh, 

加油喔！
ka-iû --ooh!

哈哈哈。
Ha ha ha.

哼！
Hngh! 

辛苦你矣乎，
Sin-khóo lí --ah --honnh, 

手敢袂痠？
tshiú kám buē sng? 

#洋平#啊，
#洋平# --ah, 

我會來揣你是因為謼，
guá ē lâi tshuē lí sī in-uī --hooh, 

有一項代誌希望你會當想起來啦。
ū tsi̍t hāng tāi-tsì hi-bāng lí ē-tàng siūnn --khí-lâi--lah.

伊敢若是刁工的？
I kánn-ná sī thiau-kang --ê? 

你閣會記得無，
Lí koh ē-kì-eh --bô, 

舊年歇熱的時陣，
kū-nî hioh-lua̍h ê sî-tsūn, 

你毋是一直踮佇咧庄跤恁阿媽in兜，
lí m̄ sī it-ti̍t tiàm tī-leh tsng-kha lín a-má in tau, 

彼个時陣个你是家己一个人去的著無？
hit ê sî-tsūn ê lí sī ka-tī tsi̍t ê lâng khì --ê tio̍h --bô? 

因為你媽媽愛生你妹妹，
In-uī lí ma-ma ài sinn lí me-me, 

所以必須愛蹛院，
sóo-í pit-su ài tuà-īnn, 

這項代誌我閣會記得喔！
tsit hāng tāi-tsì guá koh ē-kì-eh --ooh! 

而且喔，
Lî-tshiánn --ooh, 

我記甲清清楚楚。
guá kì kah tshing-tshing-tshó-tshó. 

這馬就是欲問你，
Tsit-má tiō sī beh mn̄g --lí, 

彼个時陣你是毋是有共別人有過約定？
hit ê sî-tsūn lí sī m̄ sī ū kā pa̍t-lâng ū kuè iok-tīng? 

我看你的表情，
Guá khuànn lí ê piáu-tsîng, 

你敢若攏總攏放袂記矣喔，
lí kánn-ná lóng-tsóng lóng pàng buē kì --ah --ooh, 

你上好共我記起來，
lí siōng-hó kā guá kì --khí-lâi, 

查埔人的約定比性命閣較重要喔！
tsa-poo-lâng ê iok-tīng pí sìnn-miā koh-khah tiōng-iàu --ooh! 

七爺八爺的故事你毋捌聽過喔？
Tshit-iâ Pueh-iâ ê kòo-sū lí m̄ bat thiann--kuè --ooh? 

這个故事是你家己共我講的喔，
Tsit ê kòo-sū sī lí ka-kī kā guá kóng --ê --ooh, 

你家己若是無做甲到，
lí ka-kī nā-sī bô tsò kah kàu, 

是欲按怎來罵我無遵守約定？
sī beh án-nuá lâi mā guá bô tsun-siú iok-tīng?

你、你講啥物啊你？
Lí, lí kóng siánn-mih --ah lí?

竟然烏白講話你，
Kìng-liân oo-pe̍h kóng-uē lí, 

可惡啊，
khónn-ònn --ah, 

我當時講話無算話矣唅？
guá tang-sî kóng-uē bô sǹg uē --ah --hannh? 

你共我當做是你喔唅！ 
Lí kā guá tòng-tsuè sī lí --ooh --hannh! 

拜託，
Pài-thok, 

恁莫按呢好無，
lín mài án-ne hó --bô, 

莫為著這款代誌相拍啦！
mài uī-tio̍h tsit khuánn tāi-tsì sio-phah --lah! 

若按呢你講看覓啊！
Nā án-ne lí kóng khuànn-māi --ah! 

我是佇佗位仔佮啥人做啥物款的約定，
Guá sī tī tó-uī-á kah siánn-lâng tsò siánn-mih khuánn ê iok-tīng, 

你講啊！
lí kóng --ah! 

我欲哪會知啦！
Guá beh ná ē tsai --lah! 

是你佮別人約定的呢！
Sī lí kah pa̍t-lâng iok-tīng --ê --neh! 

啥貨啊！
Siánn-hè --ah! 

你這个騙子啊！
Lí tsit ê phiàn-tsú --ah! 

根本攏是你家己一个人編出來的！
Kin-pún lóng sī lí ka-tī tsi̍t ê lâng pian --tshut-lâi --ê! 

才毋是我編出來的啦，
Tsiah m̄ sī guá pian --tshut-lâi --ê --lah, 

是去予你放粉鳥的姊姊拜託我來揣你的啦！
sī khì hōo lí pàng-hún-tsiáu ê tse--tse pài-thok guá lâi tshē --lí --ê --lah! 

你莫想欲騙我，
Lí mài siūnn-beh phiàn --guá, 

共彼个查某囡仔𤆬來啊！
kā hit ê tsa-bóo gín-á tshuā --lâi --ah!

無要緊矣，
Bô iàu-kín --ah, 

拜託你莫閣講啊！
pài-thok lí mài koh kóng --ah! 

哎唷，
Aih-ioh, 

今是啥人兜的囡仔佇遮相拍啦？
tann sī siánn-lâng tau ê gín-á tī tsia sio-phah --lah? 

哎啊，
Aih-iah, 

莫相拍啦！
mài sio-phah --lah! 

哎啊毋好按呢啦！
Aih-iah m̄ hó án-ne --lah! 

放開啦！
Pàng--khui --lah! 

莫閣倚過來矣啦！
Mài koh uá --kuè-lâi --ah --lah! 

失禮啦！
Sit-lé --lah!

攏是我拜託你遮爾奇怪的代誌。
Lóng sī guá pài-thok lí tsiah-nī kî-kuài ê tāi-tsì.

你毋免共我會失禮啦。
Lí m̄-bián kā guá huē-sit-lé --lah.

猶毋過。
Iah-m̄-koh.

這是我佮#洋平#兩个人的戰爭啦！
Tse sī guá kah #洋平# nn̄g ê lâng ê tsiàn-tsing --lah! 

可惡，
Khónn-ònn, 

#洋平#你共我會記得，
#洋平# lí kā guá ē-kì-lit, 

明仔載我一定欲予你好看！
bîn-á-tsài guá it-tīng beh hōo lí hó-khuànn! 

毋免啦！
M̄-bián --lah! 

這款代誌無需要用相拍來解決啊！
Tsit khuán tāi-tsì bô su-iàu iōng sio-phah lâi kái-kuat --ah! 

這無啥物通好驚的啦，
Tse bô siánn-mih thang hó kiann --ê --lah, 

相拍對阮來講敢若咧食飯仝款。
sio-phah tuì gún lâi kóng kánn-ná leh tsia̍h-pn̄g kāng-khuán.

猶毋過，
Iah-m̄-koh, 

毋免矣啦，
m̄-bián --ah --lah,

按呢就有夠矣。
 án-ne tō ū-kàu --ah.

你莫遮爾凊彩就放棄矣好無？
Lí mài tsiah-nī tshìn-tshái tō hòng-khì --ah hó --bô? 

雖然你講你猶未死，
Sui-liân lí kóng lí iah-buē sí, 

猶毋過我知影其實你這馬當咧面對的是生死關頭，
iah-m̄-koh guá tsai-iánn kî-si̍t lí tsit-má tng-leh bīn-tuì --ê sī sinn-sí kuan-thâu, 

著無？
tio̍h --bô? 

Mh，
Mh, 

無這種代誌。
bô tsit tsióng tāi-tsì.

是我對你較歹勢啦，
Sī guá tuì lí khah pháinn-sè --lah, 

明仔載我一定會想出閣較好的辦法，
bîn-á-tsài guá it-tīng ē siūnn-tshut koh-khah hó ê pān-huat, 

#洋平#共我無仝款，
#洋平# kā guá bô kāng-khuán, 

伊一定想會起來的啦，
i it-tīng siūnn ē khí-lâi--ê --lah, 

所以你毋通放棄喔，
sóo-í lí m̄-thang hòng-khì --ooh, 

你一定愛有信心。
lí it-tīng ài ū sìn-sim.

明仔載才閣見面乎。
Bîn-á-tsài tsiah koh kìnn-bīn --honnh. 

呃，
Eh, 

姊姊，
tse--tse, 

你叫啥物名？
lí kiò siánn-mih miâ?

Me̋-lóng。
Me̋-lóng.

Me̋-lóng？
Me̋-lóng? 

Me̋-lóng，
Me̋-lóng,

有夠奇怪的名。
ū-kàu kî-kuài ê miâ. 

我轉來矣！
Guá tńg--lâi --ah!

轉來矣喔，
Tńg--lâi --ah --ooh, 

啊哪會遮爾晏唅？
ah ná ē tsiah-nī uànn --hannh? 

哎唷！
Aih-ioh! 

是按怎啦？
Sī án-tsuánn --lah? 

啊哪會舞甲按呢啦，
Ah ná ē bú kah án-ne --lah, 

無你是佮啥人冤家啦？
bô lí sī kah siánn-lâng uan-ke --lah? 

謼！
Hooh! 

恁到底是咧創啥啊？
Lín tàu-tué sī leh tshòng siánn --ah? 

#洋平#，
#洋平#, 

你嘛較差不多咧！
lí mā khah tsha-put-to --leh! 

這你就毋捌矣啦，
Tse lí tō m̄ pat --ah --lah, 

這是查埔人的戰爭！
tse sī tsa-poo-lâng ê tsiàn-tsing! 

囡仔人應該是單純冤家啊爾爾，
Gín-á-lâng ing-kai sī tan-sûn uan-ke ah niā-niā, 

閣再講#一路#嘛毋是歹囡仔啊，
koh-tsài kóng #一路# mā m̄ sī pháinn gín-á --ah, 

彼个囡仔誠乖啊！
hit ê gín-á tsiânn kuai --ah! 

猶毋過伊竟然講話無算話！
Iah-m̄-koh i kìng-liân kóng-uē bô sǹg uē! 

就為著啥物紅白麻糍，
Tō uī-tio̍h siánn-mih âng pe̍h muâ-tsî, 

阿爸，
a-paH, 

查埔人的約定重如山著無？
tsa-poo-lâng ê iok-tīng tiōng lû san tio̍h --bô? 

當然是重如山啊！
Tong-liân sī tiōng lû san --ah! 

哎唷！
Aih-ioh! 

你是咧講啥啦！
Lí sī leh kóng siánn --lah! 

猶毋過人攏有做毋著的時陣啊。 
Iah-m̄-koh lâng lóng ū tsò m̄-tio̍h ê sî-tsūn --ah.

猶毋過彼个小囝伊不但無反省，
Iah-m̄-koh hit ê sió-kiánn i put-tān bô huán-síng, 

顛倒頭閣來共我咬，
tian-tò-thâu koh lâi kā guá kā, 

我實在是看伊袂起啦！
guá si̍t-tsāi sī khuànn i buē khí --lah! 

呃？
Eh? 

我咧想#一路#啊，
Guá leh siūnn #一路# --ah, 

可能是去予人附身矣喔！
khó-lîng sī khì hōo lâng hū-sin --ah --ooh! 

敢是狐狸？
Kám sī hôo-lî? 

因為伊毋是一个會講白賊的囡仔喔！
In-uī i m̄ sī tsi̍t ê ē kóng-pe̍h-tsha̍t ê gín-á --ooh! 

#洋平#啊，
#洋平# --ah, 

你家己敢攏毋知影？
lí ka-kī kám lóng m̄ tsai-iánn? 

若是有，
Nā sī ū, 

我一定會遵守啊！
guá it-tīng ē tsun-siú --ah! 

你敢攏無袂記得的代誌？
Lí kám lóng bô bē-kì-lit ê tāi-tsì? 

哪有可能啦，
Ná ū khó-lîng --lah, 

假使我若誠實袂記得，
ká-sú guá nā tsiânn-si̍t buē-kì-eh,

我一定會會失禮啊！
 guá it-tīng ē huē sit-lé --ah! 

啊！
Ah! 

就算講會失禮，
Tiō sǹg kóng huē-sit-lé, 

我嘛袂原諒你啦！
guá mā buē guân-liōng --lí --lah! 

無的確會失禮嘛無一定會得著原諒，
Bô-tik-khak huē-sit-lé mā bô it-tīng ē tit-tio̍h guân-liōng, 

猶毋過若是閣會赴，
iah-m̄-koh nā sī koh ē-hù, 

我一定會馬上去做！
guá it-tīng ē má-siōng khì tsò!

按呢毋才著，
Án-ne m̄-tsiah tio̍h, 

這才是正港的男兒本色！
tse tsiah sī tsiànn-káng ê lâm-jî pún-sik! 

唉！
Haih! 

好矣啦，
Hó --ah --lah, 

莫講查埔人的代誌矣，
mài kóng tsa-poo-lâng ê tāi-tsì --ah, 

較緊食飯啦！
khah kín tsia̍h-pn̄g --lah! 

我轉來囉！
Guá tńg--lâi --looh! 

阿爸轉來囉！
A-pah tńg--lâi --looh! 

嘿嘿！
Heh heh! 

呃！
Eh!

足疼的呢！
Tsiok thiànn --ê --neh! 

哈哈哈！
Ha ha ha! 

好食無啊？
Hó-tsia̍h --bô --ah? 

跋感情換來的麻糍啥款啊？
Pua̍h-kám-tsîng uānn lâi ê muâ-tsî siánn-khuán --ah? 

好矣啦，
Hó --ah --lah, 

老的啊，
lāu--ê --ah, 

你是對佗聽來的啦？
lí sī uì tó thiann --lâi --ê --lah? 

呃？
Eh? 

嘿嘿，
Heh heh, 

我就佇轉來的半路去拄著豬仔啦，
guá tō tī tńg--lâi ê puànn-lōo khì tú-tio̍h ti-á --lah, 

啊伊講#洋平#為著咱#一路#去予人剃光頭，
ah i kóng #洋平# uī-tio̍h lán #一路# khì hōo lâng thì kng-thâu, 

我毋才會知影矣。
guá m̄-tsiah ē tsai-iánn --ah.

無你是好未矣唅？
Bô lí sī hó buē --ah --hannh?

猶閣有啦，
Iah-koh ū --lah, 

人叫#吉岡#啦，
lâng kiò #吉岡# --lah, 

莫豬仔豬仔一直共人叫。
mài ti-á ti-á it-ti̍t kā lâng kiò.

遐爾重要的約定，
Hiah-nī tiōng-iàu ê iok-tīng, 

竟然按呢就放袂記得矣！
kìng-liân án-ne tō pàng buē-kì-eh --ah! 

我看以後喔，
Guá khuànn í-āu --ooh, 

無人會閣再相信#一路#矣啦！
bô lâng ē koh-tsài siong-sìn #一路# --ah --lah!

按怎？
Án-tsuánn? 

食傷緊矣是無？
Tsia̍h siunn kín --ah sī bô?

麻糍哽咧嚨喉喔？
Muâ-tsî kénn leh nâ-âu --ooh? 

恁就莫閣創治伊矣啦，
Lín tō mài koh tshòng-tī --i --ah --lah, 

#一路#家己應該反省過矣才著啦，
#一路# ka-kī ing-kai huán-síng --kuè --ah tsiah tio̍h --lah, 

而且乎我聽#壯太#講，
lî-tshiánn --honnh guá thiann #Tsòng-thài# kóng, 

#一路#這馬逐家攏無啥想欲插伊呢。
#一路# tsit-má ta̍k-ke lóng bô siánn siūnn-beh tshap --i --neh.

彼當然喔，
He tong-liân --ooh,

啊咱這#一路#喔，
ah lán tse #一路# --ooh, 

放棄友情選擇麻糍呢！
hòng-khì iú-tsîng suán-ti̍k muâ-tsî --neh! 

老的啊，
Lāu--ê --ah, 

你是好未啦？
lí sī hó --bē --lah? 

阿爸是完全徛佇咧#洋平#彼爿！
A-pah sī uân-tsuân khiā tī-leh #洋平# hit pîng! 

阿公嘛是光明正大徛佇咧彼爿！
A-kong mā sī kong-bîng-tsìng-tāi khiā tī-leh hit pîng! 

袂吧！
Bē --pah!

今這聲好矣，
Tann tsit siann hó --ah,

#一路#啊，
#一路# --ah, 

約定敢若約定咧，
iok-tīng kánn-ná iok-tīng --leh, 

彼放袂記無要緊啦，
he pàng buē-kì bô iàu-kín --lah, 

毋通哭唅！
m̄-thang khàu --hannh! 

拜託咧阿爸，
Pài-thok --leh a-pâ, 

莫閣講這種無正經的話好無啦？
mài koh kóng tsit tsióng bô tsìng-king ê uē hó --bô --lah? 

猶是我較會靠的！
Iah sī guá khah ē khò --ê! 

恁兩个半斤八兩啦！
Lín nn̄g ê puànn kin pueh niú --lah! 

我哪有啦！
Guá ná ū --lah! 

是彼號予你放粉鳥的姊姊叫我來揣你的啦！
Sī hit-lō hōo lí pàng-hún-tsiáu ê tse--tse kiò guá lâi tshē --lí --ê --lah!

#一路#講，
#一路# kóng, 

我佮查某囡仔的約定，
guá kah tsa-bóo gín-á ê iok-tīng, 

無可能啦！
bô khó-lîng --lah! 

莫按呢啦，
Mài án-ne --lah, 

#一路#！
#一路#! 

我無愛插你矣喔！
Guá bô Ài tshap --lí --ah --ooh! 

緊想起來喔！
Kín siūnn --khí-lâi --ooh! 

莫囉嗦！
Mài lo-so! 

我已經佮你絕交矣喔！
Guá í-king kah lí tsua̍t-kau --ah --ooh! 

#一、一路#。
#一、一路#.

莫閣過來矣喔，
Mài koh kuè--lâi --ah --ooh, 

講白賊的騙子！
kóng-pe̍h-tsha̍t ê phiàn-tsú! 

我無講白賊！
Guá bô kóng-pe̍h-tsha̍t! 

若按呢你講看覓啊！
Nā án-ne lí kóng khuànn-māi --ah! 

幾月幾號幾點幾分，
Kuí gue̍h kuí hō kuí tiám kuí hun, 

我佮啥人佇佗位有啥物款的約定，
guá kah siánn-lâng tī tó-uī ū siánn-mih khuán ê iok-tīng, 

你講予清楚啊！
lí kóng hōo tshing-tshó --ah! 

橫直你就是愛想起來啦！
Huînn-ti̍t lí tō sī ài siūnn --khí-lâi --lah!  

啊！
Ah!

騙痟的，
Phiàn-siáu--ê, 

烏白亂講！
oo-pe̍h luān kóng! 

足疼的！
Tsiok thiànn --ê! 

#一路#。
#一路#.

你是按怎毋相信，
Lí sī-án-ná m̄ siong-sìn, 

我誠實毋是烏白講的啦！
guá tsiânn-si̍t m̄ sī oo-pe̍h kóng --ê --lah! 

因為你的關係，
In-uī lí ê kuan-hē, 

彼个姊姊有夠艱苦的呢！
hit ê tse--tse ū-kàu kan-khóo --ê --neh! 

你愛緊想起來喔，
Lí ài kín siūnn --khí-lâi --ooh, 

予查某囡仔哭算啥物男子漢啊？
hōo tsa-bóo gín-á khàu sǹg siánn-mih lâm-tsú-hàn --ah? 

莫蹛遐假矣啦！
Mài tuà hia ké --ah --lah! 

#一路#。
#一路#.

是佗位的查某囡仔啊，
Sī tó-uī ê tsa-bóo gín-á --ah, 

你共伊𤆬來啊！
lí kā i tshuā --lâi --ah! 

就是你轉去恁庄跤阿媽in兜拄著的啦！
Tō sī lí tńg--khì lín tsng-kha a-má in tau tú--tio̍h --ê --lah! 

我哪會知影是佗一个查某囡仔？
Guá ná ē tsai-iánn sī tó tsi̍t ê tsa-bóo gín-á? 

你莫蹛遐烏白亂講喔！
Lí mài tuà hia oo-pe̍h luān kóng --ooh! 

我無烏白亂講啦！
Guá bô oo-pe̍h luān kóng --lah! 

我去叫老師來。
Guá khì kiò lāu-su lâi.

你講啥物啊？
Lí kóng siánn-mih --ah?

你這馬講白賊，
Lí tsit-má kóng-pe̍h-tsha̍t, 

以後就會偷提物件！
í-āu tō ē thau-the̍h mi̍h-kiānn! 

我無講白賊啦！
Guá bô kóng-pe̍h-tsha̍t --lah! 

你緊想起來啦！
Lí kín siūnn --khí-lâi --lah! 

唉唷！
Haih-ioh!

莫閣拍矣啦！
Mài koh phah --ah --lah! 

又閣是啥物代誌啊？
Iū-koh sī siánn-mih tāi-tsì --ah? 

#一路#雄雄講一寡莫名其妙的話呢！
#一路# hiông-hiông kóng tsi̍t-kuá bo̍k-bîng-kî-miāu ê uē --neh! 

按呢嘛莫怪#洋平#伊會遮爾仔受氣。
Án-ne mā bo̍k-kuài #洋平# i ē tsiah-nī-á siūnn-khì.

啊！
Ah!

我今仔日一定欲好好仔教示你，
Guá kin-á-ji̍t it-tīng beh hó-hó-á kà-sī --lí, 

予你毋敢閣講白賊！
hōo lí m̄ kánn koh kóng-pe̍h-tsha̍t! 

這件代誌是Me̋-lóng共我講的，
Tsit kiānn tāi-tsì sī Me̋-lóng kā guá kóng --ê, 

我無講白賊！
guá bô kóng-pe̍h-tsha̍t! 

Me̋-lóng？
Me̋-lóng? 

著啦！
Tio̍h --lah! 

就是Me̋-lóng啦！
Tiō sī Me̋-lóng --lah! 

就是彼个查某共我講的啦！　
Tiō sī hit ê tsa-bóo kā guá kóng --ê --lah! 

Me̋-lóng？
Me̋-lóng? 

嘿啦！
Hennh --lah! 

嘿啦！
Hennh --lah! 

Me̋-lóng啦！
Me̋-lóng --lah! 

你想起來矣是無？
Lí siūnn --khí-lâi --ah sī --bô? 

啥物Me̋-lóng？
Siánn-mih Me̋-lóng? 

號彼款怪名的查某囡仔我哪有可能會捌伊啦！
Hō hit khuán kuài miâ ê tsa-bóo gín-á guá ná ū khó-lîng ē bat --i --lah! 

你予人拍無夠是無啦？
Lí hōo lâng phah bô-kàu sī --bô --lah? 

好矣啦，
Hó --ah --lah, 

袂用得冤家相拍啦！
buē-īng-eh uan-ke sio-phah --lah!

呃、呃，
Eh, eh, 

又閣是恁兩个，
iū-koh sī lín nn̄g ê, 

哎唷誠害呢！
aih-ioh tsiânn hāi --neh! 

唉！
Haih! 

所以你的意思是講，
Sóo-í lí ê ì-sù sī kóng, 

舊年歇熱的時陣，
kū-nî hioh-lua̍h ê sî-tsūn, 

#洋平#去庄跤揣in阿媽，
#洋平# khì tsng-kha tshuē in a-má, 

啊佮彼个，
ah kah hit ê, 

啥物Ｍe̋、Me̋-lóng，
siánn-mih Ｍe̋, Me̋-lóng, 

啊這个叫Me̋-lóng的查某囡仔佮#洋平#有約定，
ah tsit ê kiò Me̋-lóng ê tsa-bóo gín-á kah #洋平# ū iok-tīng, 

猶毋過伊並無遵守這个約定，
iah-m̄-koh i pīng bô tsun-siú tsit ê iok-tīng, 

你的意思是毋是按呢呢？
lí ê ì-sù sī m̄ sī án-ne --neh? 

白賊話講規篇！
Pe̍h-tsha̍t-uē kóng kui phinn! 

我無講白賊話！
Guá bô kóng-pe̍h-tsha̍t-uē! 

你講啥物？
Lí kóng siánn-mih? 

袂用、袂用得按呢啦！
Buē-īng, buē-īng-eh án-ne --lah!

#一路#啊，
#一路# --ah, 

啊無到底是啥物約定啦？
ah bô tàu-té sī siánn-mih iok-tīng --lah? 

你緊講啊。
Lí kín kóng --ah! 

我毋知影啦，
Guá m̄ tsai-iánn --lah, 

這件代誌干焦#洋平#知影啦！
tsit kiānn tāi-tsì kan-na #洋平# tsai-iánn --lah! 

你閣講一擺！
Lí koh kóng tsi̍t pái! 

好矣，
Hó --ah, 

好矣！
hó --ah! 

叫恁袂用得相拍恁是聽無諾？
Kiò lín buē-īng-eh sio-phah lín sī thiann-bô --hioh? 

唉，
Haih, 

你是毋是咧陷眠唅？
lí sī m̄ sī leh hām-bîn --hannh? 

#一路#、#一路#！
#一路#, #一路#! 

已經無時間矣啦！
Í-king bô sî-kan --ah--lah!

#一路#！
 #一路#!

