442 男兒的心聲

男兒的心聲
Lâm-jî ê sim-siann




音樂聲 
Im-ga̍k siann

伴著迷茫的燈影
Phuānn tio̍h bê-bâng ê ting iánn	

麻醉著阮的心情
Bâ-tsuì tio̍h gún ê sim-tsiânn

假使你知影
Ká-sú lí tsai-iánn

為何會心疼
Uī-hô ē sim-thiànn

也毋免同情阮的命
Iā m̄-bián tông-tsîng gún ê miā

孤單的人孤單行
Koo-tuann ê lâng koo-tuann kiânn

孤單的話啥人聽
Koo-tuann ê uē siánn-lâng thiann

一步一步踏出著
Tsi̍t pōo tsi̍t pōo ta̍h-tshut tio̍h

Ua-lú-tsuh的跤步聲
Ua-lú-tsuh ê kha-pōo siann

青春年少無時定
Tshing-tshun liân-siàu bô sî tiānn

明知歹路偏偏行
Bîng tsai pháinn-lōo phian-phian kiânn

才來留著傷心薄倖名
Tsiah lâi lâu-tio̍h siong-sim po̍k-hīng miâ

